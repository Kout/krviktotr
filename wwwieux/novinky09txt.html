<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>novinky 2009 txt</title>
<base target="_self">
</head>

<body bgcolor="#FFCC00" text="#000000" link="#0000FF" vlink="#0000FF" alink="#0000FF">










 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">RECENZE</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 
                                              
Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>16.
        12. 2009 </i>: <b>DER KLEINE PROBLÉM FILTRU</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Vypečený závěr půlsezóny – tak by se dal nazvat vánoční večírek Ingusova <a href="http://www.divadlosad.cz" target="blank">Divadla Sad</a> v Plzni, respektive koncert jejich hudební odnože Koudel Band. Jejich akcička byla vynikající a inspirující. Avšak „zvláštní host“ v roli předkapely, <a href="http://www.krviktotr.cz/filtr" target="blank">SPODP Filtr</a>, měl smůlu smůlovatou. Dobře připravený set, dobře našlápnutý, dobře všechno, jen kdyby... Jen kdyby se nám těžce neplaceným aspoň trošku věnoval těžce placený zvukař („Nemám na vás čas. Ty před váma si nestěžovali.“) – čili jsme ani jeden nic neslyšeli. Petr se řídil výstupními bednami, čili byl o půltakt pozadu, a to je ohromná ostuda. Ale nemohl za to a jinak nešlo. Během půlhodinového setu byli lepší a lepší, ale zkrátka to stálo za houby (to je názor kapely – názor diváků byl ten, že Filtr byl výbornej). Ale pozor, mnohem větší pecka byla ta, že elektronická, čili naprosto neomylná  ladička se zmýlila a naladila Fílovu kytaru o dost hlouběji (skoro jak Hlaváček violu). A tak jsme bručeli a brumlali a hrozně jen tak tak o všechny fousy to nějak zvládli (vrcholný výkon ovšem proběhl v rámci <em>Dobrýho songu</em>, <em>Punku</em> a <em>Diskotéky</em>). Ach jo, do háje. Plzeň je nám nějak napatylepidlová, ač ji milujeme. 
</p>
</td>
    </tr>
  </table>
  </center>
</div>



          







  <p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">RECENZE</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 
                                              
Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>14.
        12. 2009 </i>: <b>VÁNOČNÍ SVÁZANÁ</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Sedmý vánoční večírek Krvik Totr – ale léta už vlastně nejde o večírek s jakoukoli vánoční tematikou, ale zkrátka o předvánoční termín nějakého našeho počinu, přičemž pokaždé je vybraný titul „reprezentativní“ pro kýžený rok. Letos nemáme nic jiného než <em>Svázanou</em>, ale reprezentativní je každopádně. Čtvrté uvedení (opět v Praze a opět v znovudomáckém Pidivadle) potvrdilo několik domněnek: hra je to zatraceně dobrá. Má těžký, pomalý rozjezd, kterého se nesmíme zaleknout a užít si ho. Nesmíme ani chvíli usínat na vavřínech, stále, v každé chvíli je potřeba pracovat každý za sebe, společně, ale také s diváky a pro diváky. Hra je možná zatraceně dobrá, ale my takoví nejsme. Dnešní repríza byla velice oddřená, avšak bez větších zádrhelů – potřebu větší naší aktivity zapříčinilo nečetné a zcela cizí publikum, které se jen tak nedalo, ale které jsme stejně nakonec udolali... Z čehož máme radost. <br>
PS: Odposlechnuto v kuloárech: "To jsou fakt mentálové, ty herci..." Chi!
</p>
</td>
    </tr>
  </table>
  </center>
</div>



          







  <p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">RECENZE</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 
                                              
Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>5.
        12. 2009 </i>: <b>SVÁZANÁ V PROGRESU</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Po čtyřech letech jsme si zahráli v českolipském <a href="http://www.klubprogres.cz" target="blank">Klubu Progres</a>. Bylo to oboustranně příjemné setkání, a oboustranně progresivní: my jsme nepřijeli s polovičatými scénkami a písničkami, ale se <em>Svázanou</em>, divadelní hrou, ve které konečně převažuje hra sama nad „ksichty autorů“, a nepřijeli jsme do garáže se sloupem uprostřed scény, ale na nové místo, do milého alternativního kutlochu, který jsme s místním mágem Ondřejem proměnili na skutečný divadelní prostor. Obrovsky nám tentokrát pomohla Hamma (mistryně světla a zvuku) a nejen řidič, ale i všeumělé Marysko. 
<br>Ač mikulášský večer, bylo příjemně plno a atmosféra byla víc než vstřícná (na rozdíl od ulic za tenkou zdí, kde hodné sídlištní děti házely po zlých čertech ostré petardy) – je to možná i tím, že Progres lákal na Facebooku diváky na partičku, která před lety přivezla „Mrtvou mátu“. Nicméně jednoznačnému úspěchu hry napomohlo zejména minulovíkendové soustředění, na kterém jsme si ujasnili, co bylo špatně, a celkově se uklidnili. Peckou byl premiérový „apfelstrudelový“ hřbet, který o víkendu spáchali autoři společně s Hammou.
<br>Víkendový termín jsme spojili s tradiční chatičkou u Anušišky a předoddechli si tak před závěrem náročné půlsezóny. Uf... Fajn...
</p>
</td>
    </tr>
  </table>
  </center>
</div>












  <p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">KRONIKA</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 
                                              
Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>podzim 2009 </i>: <b>TURBULENCE</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Loni jsme pozastavili z osobních důvodů činnost Krvik Totr a Divadílny. Ty osobní důvody ovšem neměly nic společného s nějakými překážkami mezi námi. Nejvíce šlo o to utnout profesionálně neuspokojivý proud dalších a dalších nedodělků. Po dlouhé přestávce jsme znovuzahájili komorní, původní sestavou ve <em>Svázané</em> a doufali, že se Krvik Totr časem opět naplní nejen smysluplnou tvorbou, ale i všemi členy souboru, kteří stejně celou tu přestávku byli s námi, byť ne na jevišti.    <br>
Tento podzim však nastala pro všechny nečekaná „turbulentní osobní rošáda“ mezi členy Krvik Totr, tedy mimo jeviště, v soukromých životech, a tak o nich pomlčme. Musíme však napsat, s velkou lítostí, že z těchto nezvratných osobních důvodů se s námi nikoli vlastní vinou rozloučili Petra Koutová a Bogdan Cieślar. Ostatně zbytek „případného“ souboru je ze stejného důvodu rovněž v troskách. V Krvik Totr se patrně už nikdy neuvidíme. Doufejme, že ve vedlejších projektech ano.<br> 
Všem je nám to líto.

</p>
</td>
    </tr>
  </table>
  </center>
</div>



          


          





  <p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">RECENZE</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 
                                              
Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>25.
        11. 2009 </i>: <b>JELITO JELITO BUM!</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Švejdovo-Charmsova <em>Jelizaveta Bam</em> podruhé v Praze, po půl roce a po oprášení, které doznalo i určitých změn. <em>Jelizaveta</em> lepší, klidnější, většina výkonů příjemně zvládnutých, s radostí. Druhá půlka však zpomalila, což sice neznamenalo pád napětí, které se drželo ukrutně, ale divácky nestravitelnému kusu ona brzda neprospěla. <em>Jelizaveta</em> je zkrátka předváděčkou toho, co umíme, měli by tam chodit režiséři a tahat si nás do svých – normálních – počinů, ale běžný divák nemá šanci. Hra vyžaduje ohromnou spoluúčast (a proč by se měl divák namáhat) a neuvěřitelný kontext a sečtělost. A to je trochu moc. Hrálo se v <a href="http://www.divadlokamen.cz" target="blank">Kameni</a> – přátelské prostředí, nepříliš příjemné místo a strašný klavír...</p>
</td>
    </tr>
  </table>
  </center>
</div>



          






  <p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">RECENZE</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 
                                              
Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>5.
        11. 2009 </i>: <b>SVÁZANÁ LEHCE SVÁZANÁ</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Druhá premiéra <em>Svázané</em> se nám tolik nepovedla. Anebo naopak? Že pondělní světovka byla kongeniální? Jisté je, že tam jsme ze sebe vydali vše, kdežto dnes jsme jeli částečně na jistotu, částečně jsme se báli „usnout na vavřínech“, až jsme z toho spadli pod deku, částečně jsme cosi hledali a celkově šlo o klasické druhé uvedení, na kterém skřípe pokud možno vše. Každý z týmu si užil svoji hvězdnou chvilku či chybku. Publikum (které opět zcela naplnilo Pidi) bylo vlažnější, ale nějak jsme si ho přece získali. Možná nebylo vlažnější, možná bylo normální, kdežto pondělníci byli fanatici humoru. Řečeno s Čechovem jsme spokojení, jsme spokojení, jsme spokojení. Čili – může být líp. Ale to, že jde o dobrou hru, se potvrdilo.</p>
</td>
    </tr>
  </table>
  </center>
</div>



          





  <p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">RECENZE</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 
                                              
Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>2.
        11. 2009 </i>: <b>SVÁZANÁ ODVÁZANÁ</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Tak je to za námi! Krvik Totr se po dlouhých dvou a půl letech, během kterých poněkud zestárli a opotřebovali se, leč též otřískali, vrátili s autorským kusem na jeviště. Řekněme v malém i velkém stylu: vrátili se tam, kde s divadlem začali, do Pidivadla. A v malém složení – v původní trojici Novotný/Kout/Votava. Velkolepost večírku – premiéry hry <em>Svázaná</em> – spočíval nikoli ve hře samotné, která je skutečně komorní a křehká (ač v ní došlo k největšímu výbuchu smíchu, který Krvik Totr kdy zažili – po hlášce „Hustý!“), ale v její nastudovanosti. Podařilo se nám hru skutečně nazkoušet, se ctí uhrát, diváka si plně získat, ale hlavně – překročit sebe sama, což byl náš největší cíl. Touto hrou snad definitivně přestáváme být studentskou besídkou. Ohlasy byly vynikající. Sice těžký začátek, ale posléze hra graduje k velkolepé pointě. To vše však v našem intelektuálním stylu, kdy je potřeba myslet, čili žádný prvoplán. Hovoří se o tom, že je to „dobře napsaná hra“. Chyběla zcela hudba – poprvé v celé éře. Zkrátka jsme si troufli na Divadlo. 
<br>Co se výkonů týče, pozornost na sebe zcela strhl Filip Votava, jehož role je prostě divácká (a navíc byl v nemilosrdné ráži). Ale i to je změna – nikterak nejde o to, že by Kout či Novotný byli nudní. Ale napsali zkrátka hru jinak. Nesledujeme už tři stejné chlapečky, ale tři různé chlapy. Povaha postavy Filipovy (knihař Édouard) zkrátka předurčuje k úspěchu. Tomáš Kout (Victor) je někde napůl cesty mezi vynikajícím hereckým výkonem a starým dobrým úchylným Krvikem. Petr Jediný Novotný tentokrát jen sekunduje, v roli Jean-Paula, který sice drží situaci pevně v rukou, dokonce ji posunuje vpřed, ale až na několik emocionálních výkyvů se postava drží při zemi. „Fokus na Fílu“ je Novotnému/Koutovi vlastně milý: jedná se o jejich text a jejich práci a důkaz, že obojí dobře funguje.
<br>Práce byla skutečně sevřená, tentokrát nám nikdo ani nepřipomínkoval text, ani hru nezkoukl (tomu jsme se ale výjimečně trochu bránili, náš „comeback“ jsme si dost hlídali a nechtěli jsme, aby nás někdo strhával do minulosti, jak na nás byl zvyklý). Práce ve třech znamenala sice mnohem soustředěnější zkoušky (a také jsme měli skvělé podmínky – první, nejtěžší zkoušky na HAMU, technické v Řetízku na DAMU a generálku přímo v Pidi), kdy jsme se každý věnovali každému, zároveň to ale byly jen tři páry očí, což je velice málo na celovečerní hru. Nějak to ale dopadlo. S kostýmy nám velice pomohla Hamma Bullivavaleva, fotil už skoro dvorní Etienne Voss, na kameru a do půllitru točil řidič Marysko a za pult si po letech sedl Honza Fischer, který nám tři dny před premiérou hru hodil na hlavu, za což mu děkujeme: díky a kvůli němu jsme pozměnili a ujasnili začátek. Jean Noix by svůj námět asi ani nepoznal, ale i jemu děkujeme. Nous vous remercions, M. Noix! A radostně vpřed!

<br><font color="red">fotky</font></p>
</td>
    </tr>
  </table>
  </center>
</div>









  <p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">ZPRÁVA</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 
                                              
Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>19. 10. 09 </i>: <b>VEDLEJŠÁKOVÉ ZAHÁJENÍ SEZÓNY</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Novou sezónu zahájil komponovaný večer poskládaný z především Švejdova <em>Ivana, Kamila a Dušana</em> a výhradně Novotného/Votavova <a href="http://www.krviktotr.cz/filtr" target="blank">SPODP Filtr</a>. Večer plný bouřlivých emocí přinesl velice kvalitní hodinku a půl divadelního minimuzikálu s herci bývalé Divadílny a poté desítku písniček Filtru. Chyb bylo pomálu na obou stranách, víceméně šlo o kvalitní smršť fórů a úderných songů. Filtr se vyšvihl čtyřmi novinkami, dále především písněmi uplynulé sezóny a z archivu vytáhl prověřený <em>Kraj Smetany a Martinů</em> (čili <em>Líbivej typ</em>). Oproti celému loňsku zpíval častěji Fíla a dobře tomu. <em>IKD</em> se právě vlivem bouřlivých emocí s diváky rozloučilo. Škoda.</p>
</td>
    </tr>
  </table>
  </center>
</div>








  <p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">ZPRÁVA</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 
                                              
Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>podzim 2009 </i>: <b>FOTOREPORT ZE ZKOUŠEK SVÁZANÉ</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
<font color="red">fotky</font></p>
</td>
    </tr>
  </table>
  </center>
</div>




















  <p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">ZPRÁVA</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 
                                              
Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>12.–13.
        9. 2009 </i>: <b>Ó, ZAHÁJENÍ SEZÓÓÓNY</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Konečně jsme zahájili standardní sezónu, po dvouleté pauze. Před námi je nicméně poklidný rytmus, skoro až synkopický: všeho dočasu. V této sezóně máme před sebou jen premiéru hry Svázaná, nový web (na přelomu roku) a na jaře přemítání nad dalším kusem pro příští sezónu. Rozhodli jsme se totiž, že nebudeme chvátat, ale o to víc poctivěji  dotahovat věci do pokud možno úspěšného závěru.
Tohle vše jsme si řekli na večírku, kde jsme dokončili oslavu letošních třicátin všech tří hochů od Krvické totry a pětadvacátin Hammy, děvčátka z Babic. 
<br>Druhý den nám vyměňovaly děti ze zavřených hospod obvazy, k čemuž jsme si po letech pustili naše poslední „studiové album“ Liho. A přátelé, byť hledíme jen světlým zítřkům vstříc, tohle retro bylo exkluzivní a doporučujeme najít si jej na stránkách – kde je žel zkrácené o kradenou hudbu...
<br><font color="red">dát videíčka</font></p>
</td>
    </tr>
  </table>
  </center>
</div>









 <p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">ZPRÁVA</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 
                                              
Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>23.
        7. 2009 </i>: <b>PRVNÍ SVÁZANÁ &#268;TENÁ</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Ve st&#345;ešovickém opidu Novotných se udála první &#269;tená nové hry Krvik Totr. 

Malý ve&#269;írek pro p&#345;ítomné, velký pro Krvik Totr: po dvou a &#269;tvrt letech 

se blíží novinka. Prozra&#271;me aspo&#328; n&#283;co: Hra se jmenuje Svázaná. Uvidíte 

v ní jen základní trio (Novotný/Kout/Votava), což jsme si p&#345;áli dlouhých šest let, 

ale nebyli jsme s to (nem&#283;li jsme to srdce?). Raritka: poprvé jsme si nenapsali 

role na t&#283;lo, ur&#269;ena byla pouze role pro Filipa (ovšem pouze ur&#269;ená, 

nikoli napsaná mu na k&#367;ži, jak tomu d&#345;ív bývalo) a role Petra a Tomáše se 

t&#283;sn&#283; p&#345;ed první &#269;tenou rozlosovala. A ješt&#283; jedna 

p&#345;evratná novinka v celém díle Krvik Totr: neuslyšíte písni&#269;ky a neuvidíte 

tane&#269;ky. Zkoušíme zkrátka svébytnou, &#269;ist&#283; dramatickou formu. Zda se to 

poda&#345;í, uvidíte na podzim. Ostatn&#283; dnešní &#269;tená byla jen tzv. kontaktní, 

v práci pokra&#269;ujeme až v zá&#345;í.</p>
</td>
    </tr>
  </table>
  </center>
</div>











<p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">ZPRÁVA</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 

Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>16.
        7. 2009 </i>: <b>NE&#344;ED&#282;NÉ SOUST&#344;ED&#282;NÍ</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Za dev&#283;t dn&#367; napsali Krvik Totr novou hru, stihli její první revizi, 

p&#345;idali p&#345;eklad povídky, podle níž voln&#283; hru napsali (p&#345;eložila 

Hamma Bullivavaleva), jako bonus p&#345;edp&#345;ipravili koncept další hry (o tom ale 

poml&#269;me, neb její &#269;as uzraje nejd&#345;íve v p&#345;íštím roce), odnesli 

zpátky do Vokovic psací kulatý stolek (který za tím ú&#269;elem p&#345;edtím 

p&#345;inesli do St&#345;ešovic [a který má ve Vokovicích jen p&#345;echodné 

bydlišt&#283;, jsa proslulým stolkem z vyst&#283;hovaného Buben&#269;e]) a posléze se 

ukrutn&#283; opili u &#344;ezníka. Pas mal, hein?</p>
</td>
    </tr>
  </table>
  </center>
</div>

  <p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">ZPRÁVA</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 

Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>12.
        7. 2009 </i>: <b>LETNÍ SOUST&#344;ED&#282;NÍ VYDALO SVÉ HROZNY</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Krvik Totr ožili, a tentokrát je &#345;e&#269; o tom, na&#269; se tak dlouho &#269;eká: 

o novém autorském po&#269;inu zakladatelské dvojice. Nezdálo se, že se k tomu 

ješt&#283; letos dokopeme, ale nakonec jsme v &#269;ím dál složit&#283;jším životním 

bez&#269;así vynalezli a m&#283;síce dop&#345;edu zablokovali deset ve&#269;er&#367; v 

kuse, které jsme mínili zasv&#283;tit výhradn&#283; psaní. Dvojí letošní koncept a 

dvojí velký odstup od látky, ale možná také ur&#269;ité tv&#367;r&#269;í 

nevybou&#345;ení (nepsali jsme 2,5 roku!) a naopak sílící rutinérství ud&#283;laly 

svoje: slavnostn&#283; oznamujeme, že nová divadelní hra je napsána, a to za pouhých 

šest dní. Prozatím není moc co dodat a mnohé jest ješt&#283; pod embargem, snad tedy 

jen že rozsahem je p&#345;ibližn&#283; jako <em>Návrat z proutí</em>, 

nevylu&#269;ujeme, že stihneme p&#367;vodn&#283; plánovaný zá&#345;ijový termín 

premiéry, t&#283;šit se m&#367;žete na komorní formu (scénicky i personáln&#283;). A o 

&#269;em to bude? Ne&#345;ekneme! Jen napovíme: napsáno voln&#283; podle povídky Jeana 

Noixe <em>Kyselé hrozny</em>.</p>
</td>
    </tr>
  </table>
  </center>
</div>

  <p>&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;</p>

 <div align="center">
    <center>
    <table border="0" width="85%">
      <tr>
        <td width="95%"></td>
        <td width="5%" bgcolor="#000000"><b><font 

color="#FFFFFF">RECENZE</font></b></td>
      </tr>
    </table>
    </center>
  </div>

<div align="center">
  <center>
  <table border="0" cellpadding="0" cellspacing="0" width="85%">
    <tr>
      <td width="85%" bgcolor="#C0C0C0" valign="top" align="left">
        <p align="left" style="margin-left: 5; margin-right: 5; margin-top: 0; margin-

bottom: 0"><span style="font-family: Symbol; mso-bidi-font-weight: bold">·<span 

style="font:7.0pt &quot;Times New 

Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;</span></span><i>11.
        7. 2009 </i>: <b>ONA & ON MAJÍ PTÁ&#268;KA!</b></td>
    </tr>
    <tr>
      <td width="85%" bgcolor="#FFFF66" valign="top" align="left">
        <p style="margin-left: 5; margin-top: 0; margin-bottom: 0">
Nenápadná, ale dlouhá sezóna se dnes završila posledním živým p&#345;edstavením z 

líhn&#283; &#269;len&#367; Krvik Totr: <em>Ona & On (4)</em> se zú&#269;astnilo 

sout&#283;žní p&#345;ehlídky autorského divadla <a 

href="http://www.exces.cz/ptacek.php" target="blank">Pirkenštejnský ptá&#269;ek</a>. 

P&#345;edstavení zápasilo s mnoha protivensvími: sami auto&#345;i myln&#283; spoléhali 

na sílu svého dílka a p&#345;ihlásili se na open-air festival, kam se však jejich 

komorní forma v&#367;bec nehodila, v&#283;tšinu hry tak museli bojovat s hluchým 

&#269;i naopak rozléhajícím se zvukem, ponejvíce pak s d&#283;tmi, opilci a 

procházejícími. Nutno však &#345;íci, že po vcelku nezavin&#283;n&#283; katastrofálním 

entrée (protože zkrátka došlo k diváckému šoku „co to je“ tam, kde chvilinku 

p&#345;edtím skon&#269;ilo pouli&#269;ní divadlo pro d&#283;ti) se soubor pomalinku 

sbíral a získával si svoji pozornost – finále bylo zcela jejich. Na druhou stranu to, 

co nejvíce publikum ocenilo, byl boj – nikdo ze souboru se nedal a bojoval o 

p&#345;íze&#328; prost&#345;edky tak divadelními, že o mnoho p&#345;evyšoval hlavy 

amatérských po&#269;in&#367; koleg&#367;, kte&#345;í divácký klid a 

soust&#345;ed&#283;ní t&#345;eba i m&#283;li, ale podle všeho nestáli o to, aby byli 

slyšeni dál než v nulté &#345;ad&#283;. Ona & On podle zavedených standard&#367; Krvik 

Totr pracovali s „šestnáctou &#345;adou“. 
</p><p style="margin-left: 5; margin-top: 0; margin-bottom: 0">
P&#345;ehlídka byla sout&#283;žní – a podle všeho úpln&#283; všechno na inscenaci, tedy 

nejen její dnešní boj s v&#283;trnými mlýny (komorní a tichý po&#269;in na jarmarku), 

ale sama inscenace, která je dlouhodob&#283; obecn&#283; vychvalována, p&#345;ineslo 

své plody: a sice dva. Filip Votava získal cenu poroty za hudební složku, a tento 

diplom je cenn&#283;jší než ten následující: jeho nikdo neznal a nem&#283;l d&#367;vod 

dodat jakési uznání do po&#269;tu. Ocen&#283;ní nejvyšší – nejlepší inscenace 

p&#345;ehlídky – bylo pochopiteln&#283; neskute&#269;n&#283; pot&#283;šitelné, ba ego 

drásající, ale jsou tu ta mnohá „ale“: jednak se domníváme, že p&#345;ehlídka 

nem&#283;la d&#367;vod sout&#283;žit, nap&#345;. proto, že výb&#283;r soubor&#367; 

nebyl koncep&#269;ní, ale spíše známostní (tedy narozdíl od národních postupových 

p&#345;ehlídek), ale i proto, že jednotlivé soubory p&#345;i