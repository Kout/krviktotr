<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Osudové setkáni</title>
<base target="_self">
</head>

<body bgcolor="#33CCFF" text="#000000" link="#000000" vlink="#000000" alink="#000000">

<p align="left" style="margin: 0"><b><font color="#000000" size="5">Osudové
setkáni</font></b> </p>
<p align="left" style="margin: 0"><font color="#33CCFF" size="3"><b>&nbsp;&nbsp;</b></font> </p>
<p class="MsoNormal" style="margin: 0"><font color="#33CCFF" size="3"><span style="background-color: #000000">vzniklo
v rámci semináře Tvůrčí dílna D. J. Novotného (FSV UK), téma osudové
setkání</span></font></p>
<p class="MsoNormal" style="margin: 0">&nbsp;</p>
<p class="MsoNormal" style="margin: 0">Jednoho Krásného dne. Jestli ho neznáte,
je nanejvýš pravděpodobné, že se podivíte nad smyslem toho, proč vám to
říkám. Jestli ho skutečně neznáte, divíte se právem. A divíte se o to víc,
že nevíte, co myslím tím „dne“. Ale kdybyste ho jen trošinku znali,
alespoň z&nbsp;doslechu, vůbec byste se nedivili. Kdybyste ho totiž znali, vůbec
by vás už nezajímalo, co se zase děje s&nbsp;Krásným, nezajímalo by vás
tedy ani to, že ho „dne“, i když byste nevěděli, co to znamená. A protože
jste mne hned po úvodní větě krutým pomačkáním a přesnou trefou do koše
nezavrhli a vaše čtení lačné oko dospělo až k&nbsp;tomuto místu, jsem si
jist, že Krásného neznáte.</p>
<p class="MsoNormal" style="margin: 0">&nbsp;&nbsp;&nbsp; Tedy Krásného dne.
Musím vás předem zklamat, jestli si myslíte, že se teď anebo časem dozvíte,
co to „dne“ znamená. Nemám nejmenší chuť vám to vysvětlovat: já totiž
Krásného znám, a dost že jsem se překonal k&nbsp;tomu, vypravovat vám o něm.</p>
<p class="MsoNormal" style="margin: 0">&nbsp;</p>
<p class="MsoNormal" style="margin: 0">&nbsp;&nbsp;&nbsp; Krásného dne. Dne ho
už pěkně dlouho, protože kdyby ho bylo nednulo, bylo by se všechno vyvíjelo,
jak by mělo, a dávno tu bylo Nebylo. Jenže Nebylo tu nebylo a to byl od počátku
důvod, proč Krásného dne.</p>
<p class="MsoNormal" style="margin: 0">&nbsp;&nbsp;&nbsp; Jestli neznáte Krásného,
upřímně se divím. Ale mnohem víc bych se divil, kdybyste naopak znali
Nebylo. Nebylo nezná vůbec nikdo. Ani já ne. O Nebylu jsem jen slyšel.
Nebylo nikdy nikdo neviděl, neslyšel. Ale je tu, žije mezi námi. Důkazem
toho je Krásný. On jediný si dokáže Nebylo vyčíhat. Jenže dnes bylo
Nebylo v&nbsp;nedohlednu a Krásného z&nbsp;toho ale pořádně dne. Moment!
Ten stín za korálkovým závěsem... Není to Nebylo?</p>
<p class="MsoNormal" style="margin: 0">&nbsp;&nbsp;&nbsp; Ale to Krásnému
vylezly oči na šťopky, když se závěs rozhrnul, a do tichého salónku se
zaburácením vpadl ohromný chlap. A už se objímali a plácali po zádech a
chrlili na sebe Pátou přes Devátou, jak byli dřív zvyklí.</p>
<p class="MsoNormal" style="margin: 0">&nbsp;&nbsp;&nbsp; Dřív. Dnes tu Krásný
nebyl jen kvůli Nebylu, ale kvůli všem: dneska tu má sraz celá bývalá
parta – nevěřte tomu, ale po neuvěřitelných pětadvaceti dnech!</p>
<p class="MsoNormal" style="margin: 0">&nbsp;&nbsp;&nbsp; Dřív táhli pospolu.
Dotáhli sudy k&nbsp;Brundibárům a chlastali. Říkali si Osudové. Dopili a
šli, jak jen to šlo. Společně táhli Prahou jak zlatí úhoři Berounkou,
nabitý jak děla. Někdy jeden táhl druhého a táhlo z&nbsp;nich...</p>
<p class="MsoNormal" style="margin: 0">&nbsp;&nbsp;&nbsp; Každý znal svoji Míru.
V&nbsp;ženských měli vždycky jasno, to se musí nechat. Ale jednou někdo
zhasl a Míry se jim v&nbsp;té tmě pomíchaly. Když se znovu rozsvítilo,
byla z&nbsp;toho pěkná Ostuda. Chlapi rudý od piva a studu vlezli do sudů a
odkutáleli se domů. Každý sám, každý jinam. A od té osudové noci se
Osudové nescházeli.</p>
<p class="MsoNormal" style="margin: 0">&nbsp;&nbsp;&nbsp; Salónek u Brundibárů
ale neosaměl. Krásný a Nebylo nahmátli ve tmě svoje Míry a nemuseli se pak
stydět. Chlastali dál. A bylo to Nebylo, co navrhlo, aby se Osudové znovu sešli.</p>
<p class="MsoNormal" style="margin: 0">&nbsp;&nbsp;&nbsp; A tak se teď Krásný
vítal s&nbsp;největším z&nbsp;Osudů, se Sedmerem, chlapem jak Hora. Sedmero
Hora měl pohnutý osud. Nalili mu do vínku pivo. Místo břicha měl panděro
a u Osudů se brzy stal z&nbsp;panděra pupek světa. Na rukou měl pivní
mozoly a oblečen byl vždy a jedině do tupláků. Jeho život řešil úspory
kamarádů: bral jim je a cpal si je tam v&nbsp;podobě piva. A i když nebylo
úsporů tolik, celý život se musel opírat o sud.</p>
<p class="MsoNormal" style="margin: 0">&nbsp;&nbsp;&nbsp; Nějaký blbec roztrhl
korálkový závěs. To není Možné, to muselo být Nebylo. Ale ne, Nebylo tu
stále ještě nebylo. Ale co by to nebylo Možné, vždyť to je Možné! Ze změti
korálků vyhrabali Krásný a Sedmero Hora mimořádně ožralé Možné. Toto
setkání nebylo tak radostné: nemožné Možné se nezmohlo na nic než se
nemohoucně válet v&nbsp;stínu pípy. I to bylo Možné: překonávalo nemožné,
mazané a namazané bylo víc než Nebylo, sedmero piv vyžahlo dřív než
Sedmero Hora. Chlapi neměli Možné rádi. Možné je pokaždé znemožnilo,
byli pokořeni, kořeni, nikdy nedokázali vypít víc než Možné. Možná až
příliš často pili o tom, že by tu Možné nebylo.</p>
<p class="MsoNormal" style="margin: 0">&nbsp;&nbsp;&nbsp; Konečně Nebylo! To
je nemožné, zase to není Nebylo. Kdo to tedy je? Zbývá poslední parťák.
Zátky vyletěly ze sudů jako na Povel a tušení přítomných Osudů se
naplnilo po okraj půllitrů: na Možném pokrytém bižuterií se vítězoslavně
motal Povel Milédě, tiše si přihnul z&nbsp;žejdlíku a korálky nahnutý
Osud srovnaly do polohy ležmo. Osudové se smáli, až na břicha popadali. Smál
se i Milédě, tiše ale. Nikdy nevydával zbytečné zvuky: zdržovaly ho od
chlastání. Než zbylí Osudové vstali, pilně se čunil.</p>
<p class="MsoNormal" style="margin: 0">&nbsp;&nbsp;&nbsp; Chlapi chlastali po
sto šesté. Sudy se vyprazdňovaly, Osudové se vyprazdrojovali. Náplň sudů
pocházela z&nbsp;Plzně. Úroveň plzeňského je vysoká, proto když se
ochladí, v&nbsp;Plzni chmelí.</p>
<p class="MsoNormal" style="margin: 0">&nbsp;&nbsp;&nbsp; Prázdný sud duní.
Plný Osud žbluňká. Ožrali se opravdu plzně. Teď už nebylo rozdílu mezi
Osudy padlými na podlaze, nebylo rozdílu mezi Krásným, Možným a Sedmero
Hora mi připadal nestvůrný, Milédě, ti všichni byli na káry.</p>
<p class="MsoNormal" style="margin: 0">&nbsp;</p>
<p class="MsoNormal" style="margin: 0">&nbsp;&nbsp;&nbsp; Byl jsem znechucen. Z&nbsp;paměti
jsem vyťukal známé číslo na mobil. Mobil – tedy po hospodském káry –
hned vyrazil. Zavíračka se blížila. Chlívek – po hospodském záchytka
– dychtivě vyhlížel svá prasata. Konečně budou všichni pod zámkem!
Konečně ožije hospoda U Brundibárů, moje hospoda!</p>
<p class="MsoNormal" style="margin: 0">&nbsp;&nbsp;&nbsp; Ale co je to za rámus,
co se to valí?!? Aby to tak bylo... Nebylo!!! Je to Nebylo, jsem ztracen, po
sto šesté jsem ztracen!</p>
<p class="MsoNormal" style="margin: 0">&nbsp;&nbsp;&nbsp; Sud Nebyla zaparkoval
a Nebylo se s&nbsp;ohledem na svůj stav bleskurychle vevrávoralo do salónku.
Popadlo všechny Osudy, nacpalo do sudů a vyvalilo je na ulici. Osudové
vyvalovali překvapeně oči a kouleli jimi, když Nebylo zkoulelo sudy i se svým
z&nbsp;kopce dolů.</p>
<p class="MsoNormal" style="margin: 0">&nbsp;&nbsp;&nbsp; Osudové instinktivně
zachytili přítomnost záchytky. Blížící se houkačka se ale brzy vzdálila,
nestačila tempu Osudů, kteří naprosto profesionálně váleli sudy.</p>
<p class="MsoNormal" style="margin: 0">&nbsp;</p>
<p class="MsoNormal" style="margin: 0">&nbsp;&nbsp;&nbsp; Tak teď už snad chápete,
že jsem nechtěl vysvětlovat, proč Krásného dne. Předpokládám, že už o
něm ani vy nebudete chtít slyšet. Teď mě ale mrzí, že jsem se vůbec do
toho vyprávění pouštěl: doufal jsem, že se mi Osudy konečně podaří
lapit. Ale co – podám si pana K. a zase bude dobře. Zachytím je příště.
Nebo jim zase zhasnu...</p>
<p class="MsoNormal" style="margin: 0">&nbsp;</p>
<p class="MsoNormal" style="margin: 0">&nbsp;&nbsp;&nbsp; Krásného tedy už
nedne: u Brundibárů došlo po pětadvaceti dlouhých dnech ke smíření.
Osudové setkáni. Vyšli ale za tu dobu ze cviku a málem je tam nachytala záchytka,
nebýt Nebyla. Včas ale vyměnili lokál. Teď se váleli na ulici a krok rum
krok se blížili do Nebylo zamilované putyky:&nbsp;</p>
<p class="MsoNormal" style="margin: 0">&nbsp;&nbsp;&nbsp; do Brounoc.</p>
<p class="MsoNormal" style="text-indent: 14.2pt; margin: 0" align="left">&nbsp;
&nbsp;&nbsp; </p>
<hr noshade color="#FFFFFF" size="1">
<hr noshade color="#FFFFFF" size="1">
<p class="MsoNormal" style="margin: 0" align="center"><font size="2">© 2008 Krvik Totr Limity.</font></p>

</body>

</html>
