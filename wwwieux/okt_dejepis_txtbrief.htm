<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>okt dějepis stručně</title>
</head>

<body bgcolor="#000000" text="#99CCFF">

<p align="right" style="margin-top: 0; margin-bottom: 6">detailnější a vtipnější
:) dějepis najdete <b><span style="background-color: #99FF33"><a href="okt_dejepis_ext.html" target="_parent"> <font color="#000000" face="Arial" size="2">zde</font></a></span></b></p>

<table border="1" cellpadding="0" cellspacing="0" width="100%" bordercolor="#000000" bgcolor="#99CCFF">
  <tr>
    <td valign="top" align="center"><i><b><font color="#000000" face="Arial" size="5"><a name="79"></a>1979</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">V
      Praze se narodili všichni tři budoucí Krvik Totr - Petr (později Jediný)
      Novotný, Tomáš Kout a Filip Votava.</font></td>
  </tr>
  <tr>
    <td valign="top" align="center"><i><b><font color="#000000" face="Arial" size="5"><a name="87"></a>1987</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Ve
      3. D základní školy s rozšířeným vyučováním cizích jazyků na nám.
      Svobody v Praze-Dejvicích se sešli nejen Novotný/Kout/Votava, ale i
      Pavel Langhammer a Karel Svoboda, jména, která v různých pozdějších
      dobách znamenala Krvik Totr.</font></td>
  </tr>
  <tr>
    <td valign="top" align="center"><i><b><font color="#000000" face="Arial" size="5"><a name="89"></a>1989</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Novotný/Kout
      (je jim 10 let) poprvé sami sebe baví mikrofonem; nahrávají převážně
      klukovská blbnutí, ale už tady je vidět pozdější nezaměnitelná
      originalita. V nejlepším &quot;díle&quot; asistuje Filip Votava. Ke
      klukovskému nahrávání se vrací průběžně další tři roky.</font></td>
  </tr>
  <tr>
    <td valign="top" align="center"><i><b><font color="#000000" face="Arial" size="5"><a name="90"></a>1990</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Na
      táboře oddílu Rychlé Šipky zorganizují spontánně Novotný/Kout (11
      let) kratičké nesmyslné představení o upíru Uriášovi (podle časopisu
      Ohníček). Hrají na jevišti. Na jeviště se vrátí až za 13 let...</font></td>
  </tr>
  <tr>
    <td valign="top" align="center"><i><b><font color="#000000" face="Arial" size="5"><a name="92"></a>1992</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Petr
      Novotný, již několik let tvůrčí, organizuje časopis Asterix (se
      slavnou&nbsp; postavičkou nemá nic společného). Přílohou se stávají
      Hřbitovní noviny, které jsou kolektivním dílem jeho spolužáků včetně
      Tomáše Kouta. Ten nakonec přispívá i do Asterixu.</font><p style="margin-left: 6; margin-top: 0; margin-bottom: 0"><font color="#000000">Pod
      &quot;publikačním vlivem&quot; Asterixu se rozhodnou Novotný/Kout (13
      let) nahrát a &quot;vydat-si&quot; solidnější kazetu. Na podzim získají
      vzor: vyřazované učebnice Hudební výchovy plné sovětských písní.
      Na přelomu roku je usilovně nahrávají a na začátku příštího vydávají
      pod názvem <i>Vsegda gotov!</i>. Jako vtip (dnes nepříliš pochopitelný)
      nahrávají vše zrychleně.&nbsp;</font><p style="margin-left: 6; margin-top: 0; margin-bottom: 0"><font color="#000000">Mezi
      přehršlí písní je několik (poprvé společně) improvizovaných
      autorských počinů (&quot;rozhlasových scének&quot;), nekvalitních,
      ale historických.</font><p style="margin-left: 6; margin-top: 0; margin-bottom: 0"><font color="#000000">Jako
      umělecké jméno si zvolí Krvik Totr. Zde je tedy začátek věčné otázky
      &quot;Co to znamená?&quot;, na niž nikdy neodpověděli.</font></td>
  </tr>
  <tr>
    <td valign="top" align="center"><i><b><font color="#000000" face="Arial" size="5"><a name="93"></a>1993</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Konec
      ZŠ, Tomáš Kout odchází do Poděbrad na hotelovou školu, Petr Novotný
      na humanitní/literární gymnázium Josefa Škvoreckého, na kterém získává
      podporu pro tvorbu (zvláště semináři tvůrčího psaní).</font>
      <p style="margin-left: 6; margin-top: 0; margin-bottom: 0"><font color="#000000">O
      víkendech se Novotný/Kout (14 let) scházejí a nahrávají novou kazetu
      s tématem <i>Našeho Rádia</i>. Fiktivní rozhlasové studio a vysílání
      je již mnohem autorštějším počinem, byť zpočátku nahrávají spíše
      oblíbené kousky Svěráka/Smoljaka a Kaisera/Lábuse. Postupem času sílí
      vlastní tvorba (parodické zpravodajství ve stylu Hřbitovních novin) a
      záhy také přetextovávání oblíbených cizích písní. Téma Našeho
      Rádia vydrží tři roky (a tři kazety).</font></td>
  </tr>
  <tr>
    <td valign="top" align="center"><i><b><font color="#000000" face="Arial" size="5"><a name="94"></a>1994</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Do
      tohoto roku Krvik Totr spíše improvizovali u mikrofonu. V létě ale
      napsal Petr Novotný (15 let) <i>Vokovický park</i>, jednoduchou parodii
      vlastní rodiny. Od té doby začalo Krvikům záležet na epické formě.
      Snažili se i o větší kvalitu nahrávání. Začíná hra(vost) - všechny
      postavy nahráli Novotný/Kout sami. Rozhodně už Krvik Totr nebyli jen
      klukovskou zábavou, vše pokaždé směřovalo k co nejlepšímu výsledku
      (úměrně k věku a zkušenostem - zrodil se ale
      &quot;perfekcionismus&quot; a také jim záleželo na přijetí posluchačů).</font></td>
  </tr>
  <tr>
    <td valign="top" align="center"><i><b><font color="#000000" face="Arial" size="5"><a name="95"></a>1995</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">V
      tomto roce začali Novotný/Kout (16 let) poprvé společně psát scénáře
      ke svým kazetám (dřív spíše předělávali existující texty a
      improvizovali). Vznikají první epičtější útvary (&quot;rozhlasové
      povídky&quot;) a také scénář k rozsáhlému dvojalbu <i>Naše Rádio
      III.</i> Jako třetího (a pro hlavní roli Kábrta) přivádějí Filipa
      Votavu. Album píší a nahrávají více než rok a půl.</font></td>
  </tr>
  <tr>
    <td valign="top" align="center"><i><b><font face="Arial" size="5"><font color="#000000"><a name="96"></a>1996</font></font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Novotný/Kout
      (17 let) jsou samozřejmě hlavně velikými přáteli. Nalézají velikou
      společnou lásku - kolu s rumem. U ní &quot;rozvádějí všechna možná
      témata a rozebírají své životy&quot;. Propovídají se tak k novému
      stylu - osobnější notě, k níž inklinuje hlavně Petr díky tvůrčímu
      psaní. Tomáš navíc přejde z hotelovky na pražské gymnázium prof.
      Jana Patočky - humanitní prostředí posiluje sílu i význam Krvik
      Totr.</font></td>
  </tr>
  <tr>
    <td valign="top" align="center"><i><b><font color="#000000" face="Arial" size="5"><a name="97"></a>1997</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Petr
      Novotný skládá maturitu a začne studovat žurnalistiku na FSV UK. Po
      studijní pauze opouští Novotný/Kout (18 let) rozhlasovou tematiku a
      plně se vrhnou na rozhlasovou povídku (další dva roky precizují svůj
      styl, převážně definovaným &quot;smrtelným klišé&quot; - hlavní
      postavy v pointách velmi absurdně a zbytečně umírají) a písničku
      (stále ale jen otextovávají existující cizí písně). Úplně jinak
      pak zní výsledné, koncepčně promyšlené povídkové album <i>Krví</i>.&nbsp;</font>
      <p style="margin-left: 6; margin-top: 0; margin-bottom: 0">&nbsp;</td>
  </tr>
  <tr>
    <td valign="top" align="center"><i><b><font color="#000000" face="Arial" size="5"><a name="98"></a>1998</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">V
      lednu přichází první nabídka vystoupit živě - na pořadu bohnického
      gymnázia Literární pošetky. Krvik Totr (19 let) se překonají a zkusí
      to, s 15 minutami. Povede se a během celého roku píší nové a nové
      povídky pro takovéto mikrovstupy. Rozhlasová povídka se pomalu začíná
      vizuálně dramatizovat (navíc mají na kontě divadelní hru <i>Sáha
      rodu Rokoců</i>, Petr velkou touhu jít na DAMU a společně
      exhibicionistickou chuť bavit lidi). Tato cesta však bude trvat ještě
      dva roky, během kterých si vydávají povídkové desky (velmi povedená
      je <i>Jak krteček ke kalhotkám přišel?</i> se žní povídek roku
      1998).</font></td>
  </tr>
  <tr>
    <td valign="top" align="center"><i><b><font color="#000000" face="Arial" size="5"><a name="99"></a>1999</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Novotný/Kout
      (20 let) se jednorázově vrátili ke své rozhlasové tematice - celý
      rok psali a psali (celkem 120 dní), až se vypsali o patro výš (formou
      i obsahem), každopádně ke zcela svému specifickému stylu. Výsledek -
      odhadem šestihodinové <i>Naše Rádio IV.</i> - zůstal dodnes v šuplíku.</font></td>
  </tr>
  <tr>
    <td valign="top" align="center"><i><b><font color="#000000" face="Arial" size="5"><a name="00"></a>2000</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Tomáš
      (už loni) odmaturoval a dostal se na VŠCHT. Bavilo ho to zhruba jako
      Petra FSV. A tak se Novotný/Kout (21 let) vrhli na nahrávání dvou cédéček,
      dodnes proslulé <i>Liho</i> se stejnojmenným Blues (první autorskou písní
      Krvik Totr - hudební monopol získal navrátivší se Filip Votava, který
      se stal &quot;dalším Krvikem Totrem&quot;) a vrcholnou, poněkud závažnější
      epickou desku <i>Stříbrná strana 20. století</i>, na které Krvik Totr
      dovršili svoji &quot;rozhlasovou povídkovou&quot; tvorbu. Přestoupili
      jimi na vyšší kvalitu, domácí digitální nahrávání a střižnu -
      zvláště druhým diskem <i>Stříbrné strany</i>, skladbou o celém 20.
      století.</font></td>
  </tr>
  <tr>
    <td valign="top" align="center"><i><b><font face="Arial" size="5"><font color="#000000"><a name="01"></a>2001</font></font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Půlroční
      práce na loňských deskách stála Tomáše místo na VŠCHT - a Petr
      bakalářem ukončil FSV UK, bez zájmu o pokračování na škole, jejímž
      cílem je informovat o hotovém. Cílem obou kluků bylo věci vytvářet.
      Po probloumaném půlroce našli oba &quot;komplexní řešení&quot;: Tomáš
      začal studovat Vyšší odbornou školu hereckou a Petr Literární
      akademii. Tomáše vedli k herectví Jan Nebeský a Lucie Trmíková, Petr
      se v psaní specializoval na drama pod vedením Daniely Fischerové a
      Milana Uhdeho.&nbsp;</font><p style="margin-left: 6; margin-top: 0; margin-bottom: 0"><font color="#000000">Tímto
      rokem přestaly vznikat desky a Novotný/Kout (22 let) začali psát výhradně
      pro veřejná vystoupení. Dramatické povídky vystřídaly scénky a vše
      směřovalo k divadlu. Navíc se při psaní i předvádění už napořád
      počítalo s Filipem Votavou.</font></td>
  </tr>
  <tr>
    <td valign="top" align="center"><i><b><font color="#000000" face="Arial" size="5"><a name="02"></a>2002</font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Divadlo. Krvik Totr dokončili
      v 10. roce existence svoji první etapu - od sovětských zpívanek přes rozhlasové parodie a povídky došli do literární kavárny Obratník,
      kde měli první samostatné celovečerní vystoupení složené&nbsp; ze
      scének, písní a povídek. Ve scénkách veřejně předváděných už
      nikdo neumíral, absurditu coby základní téma si ale podrželi (a udrželi
      dodnes).&nbsp;</font><p style="margin-left: 6; margin-top: 0; margin-bottom: 0"><font color="#000000">Jakmile
      si troufli na samostatné představení, podobné večery na sebe
      nenechaly dlouho čekat a Krvik Totr (23 let) začali poskrovnu objíždět
      republiku.</font></td>
  </tr>
  <tr>
    <td valign="top" align="center"><i><b><font face="Arial" size="5"><font color="#000000"><a name="03"></a>2003</font></font></b></i></td>
    <td valign="top" align="center" bgcolor="#000000"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">S
      jídlem roste chuť - v roce 2003 hráli Krvik Totr poprvé na skutečném
      jevišti (v letenském Pidivadle, které se na několik sezón stalo
      domovskou scénou), samostatná pražská vystoupení (kabaretní večery)
      se rozšířila na několik (již pouze divadelních) původních pořadů
      ročně, a s tím se rozrostl i počet performerů (jež tvoří dodnes výhradně
      Tomášovi spolužáci z herecké skupiny a Petrovi z Literární
      akademie). Nakonec je Novotný/Kout (24 let) shromáždili v Divadílně,
      která od té doby sekunduje základní trojici (Filip Votava navíc
      aktivně dodává vlastní hudbu). V tomto převratném roce zkusili štěstí
      na soutěžním Stodůleckém Písečku, a poprvé se tak konfrontovali s
      jinými divadelními skupinami. Kupodivu se umístili a prošli až na Šrámkův
      Písek (který je naopak zdrtil - ale dobře si tam uvědomili, co je třeba
      dělat úplně jinak a lépe). Objevení jiných autorských divadel také
      prospělo k uspořádání úspěšného festivalu autorského humoru Bránice
      dokořán, který se dodnes koná v Klubu Mlejn.</font><p style="margin-left: 6; margin-top: 0; margin-bottom: 0"><font color="#000000">Petr
      Novotný se navíc v tomto roce dostal na vysněnou DAMU - na Katedru
      autorské tvorby (kde strávil v neustávajícím nadšení následující
      léta pod vedením autorských veličin Ivana Vyskočila, Přemysla Ruta a
      dalších).</font></td>
  </tr>
  <tr>
    <td valign="top" align="center">
      <p style="margin-top: 0; margin-bottom: 0"><i><b><font color="#000000" face="Arial" size="5"><a name="04"></a>2004</font></b></i></td>
    <td valign="top" align="center" bgcolor="#000000">
      <p style="margin-top: 0; margin-bottom: 0"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Tomáš
      a většina Divadílny ukončila studium VOŠH a poprvé se ozvala
      existencialita... Krvik Totr nicméně kvetli, Novotný/Kout (25 let)
      napsali a s Divadílnou uvedli hru <i>Monopoly</i>, první skorocelovečerní
      jevištní tvar, první plně reprízovaný pořad. Hrálo se pořád a všude
      (standardem je 20 vystoupení ročně), střídavé úspěchy a propady,
      mnozí herci odešli do angažmá, Divadílna se proměňovala. Na podzim
      Petr s Tomášem napsali a začali připravovat první opravdovou hru <i>Návrat
      z proutí</i>.</font></td>
  </tr>
  <tr>
    <td valign="top" align="center">
      <p style="margin-top: 0; margin-bottom: 0"><i><b><font color="#000000" face="Arial" size="5"><a name="05"></a>2005</font></b></i></td>
    <td valign="top" align="center" bgcolor="#000000">
      <p style="margin-top: 0; margin-bottom: 0"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0"><font color="#000000">Důraz
      na práci s větší skupinou se střetával s realitou - základní trio
      se pokusilo odpovědět dlouho plánovaným kabaretním večerem <i>Návštěvní
      den 19h</i>, složeným z nových komorních scének a vstupů hostů.
      Nepovedlo se a nevedla se celá půlsezóna. Jaro tedy předznamenala skutečná
      tvůrčí krize a skepse, dlouho se totiž nevedly ani <i>Monopoly</i>.
      Pak byly ale upraveny a nakonec získaly 3. doporučení na Stodůleckém
      Písečku. Následovala převelice úspěšná premiéra <i>Návratu z
      proutí</i>, po ní pravidelné reprízy,<i> </i>a samy od sebe se rozjely
      i komorní scénky, se kterými Krvik Totr objeli vlast a teprve na konci
      roku předvedli i v Praze, v rámci úspěšného kabaretního představení
      Uďoblinky, ve kterém po dvou letech opět účinkovali herci z Divadílny
      (kterým jinak patří <i>Návrat z proutí</i>). Jedním z vrcholů Krvik
      Totr byl krátký vstup v Divadle Na zábradlí v rámci festivalu
      alternativního divadla ...příští vlna/next wave...</font></td>
  </tr>
  <tr>
    <td valign="top" align="center">
      <p style="margin-top: 0; margin-bottom: 0"><i><b><font color="#000000" face="Arial" size="5"><a name="06"></a>2006</font></b></i></td>
    <td valign="top" align="center" bgcolor="#000000">
      <p style="margin-top: 0; margin-bottom: 0"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0"><font color="#000000">&nbsp;</font><p style="margin-left: 6; margin-top: 0; margin-bottom: 0"><font color="#000000">Celou
      minulou sezónu chtěli Krvik Totr napsat další hru. Nakonec vzniklo jen
      pár scének, které živily variované <i>Uďoblinky </i>(na nové stálé
      scéně v Eliadově knihovně Divadla Na zábradlí). Činnost udržovali
      Krvik Totr pravidelnými reprízami <i>Návratu z proutí</i> (oceněným
      doporučením na Stodůleckém Písečku) a nemnoha zájezdy se standardním
      setem scének. Půlroční útlum nevznikl negativně - Petr si totiž vybral
      půlrok na intenzivní studium KATaP (a zvláště autorské představení
      <i>&quot;nahoře&quot;</i>).&nbsp;</font><p style="margin-left: 6; margin-top: 0; margin-bottom: 0"><font color="#000000"> V létě se Novotný/Kout (27 let)
      znovu sešli nad novou hrou, pokračovali však až na konci roku. Jde o
      koncept nyní již rok a půl starý a rozvíjený, na nějž N/K aplikují
      vše, co kdy kde pochytili - během
      té dlouhé doby se poučili v herectví i tvorbě, teoreticky
      i prakticky, změnily se mnohé přístupy, literárnost vystřídal živý
      tvar, snaha o pohyb a pokusy o improvizaci. Proto to tak trvá.</font><p style="margin-left: 6; margin-top: 0; margin-bottom: 0"><font color="#000000"> Po sezóně
      05/06 se Krvik Totr rozhodli ukončit
      veškerou stávající činnost a začít se vším nanovo, k čemuž přispěl
      odjezd Aničky Kučerkové a s ní derniéry všeho starého. Nejde o
      ukvapené rozhodnutí, Krvik Totr o tom hovořili a k tomuto spěli takřka
      dva roky.&nbsp;Co je však &quot;staré&quot;? Na úspěšných pořadech
      druhé poloviny roku bylo minimum novinek, celkově však byly pojaty <i>jinak</i>.
      Mj. k tomu ale patří i snaha nevystupovat za každou cenu. Rozhodně se
      znovu posílila Divadílna, v současné podobě má velkou sílu.&nbsp;Novinkou
      je i to, že hudbu obstarává výhradně Sonia Cieślar a její klavír.</font><p style="margin-left: 6; margin-top: 0; margin-bottom: 0"><font color="#000000">Krvik
      Totr měli úspěšný podzim, počínaje 100. vystoupením (v Eliadovce),
      festivalem Bránicí dokořán (v Mlejně) s dramaturgickou peckou v podobě
      Semaforu a konče novou vánoční verzí Návratu z proutí (v
      Pidivadle). Smutné na tomto roce je jen to, že Damúza ukončila činnost
      v Eliadovce a soubor nemá střechu nad hlavou.</font></td>
  </tr>
  <tr>
    <td valign="top" align="center">
      <p style="margin-top: 0; margin-bottom: 0"><i><b><font color="#000000" face="Arial" size="5"><a name="07"></a>2007</font></b></i></td>
    <td valign="top" align="center" bgcolor="#000000">
      <p style="margin-top: 0; margin-bottom: 0"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0"><font color="#000000">&nbsp;</font><p style="margin-left: 6; margin-top: 0; margin-bottom: 0"><font color="#000000">Krvik
      Totr si přáli, aby rok 2006 byl zase jednou přelomovým - pro dobro věci
      to však nestihli, a byť se v roce 2007 neflákají, velepřevratné
      změny nastanou patrně až v roce 2008...</font><p style="margin-left: 6; margin-top: 0; margin-bottom: 0"><font color="#000000">V
      roce 2007 fungují jen v první polovině - PJNovotný v září odjel na
      roční studijní stáž na univerzitu v Bordeaux (přínosný obor Art du
      spectacle).</font><p style="margin-left: 6; margin-top: 0; margin-bottom: 0"><font color="#000000">Proto
      se hlavně dokončovalo. Od prosince do května pracovali Krvik Totr na
      nové celovečerní hře <i>Továrna</i>. To měla být ona převratná změna,
      ale publikum ji tolik nepřijalo a druhým problémem je, že se nenašly
      další termíny pro reprízy. Poněkud smůlovatá premiéra (po více než
      dvou letech) s velmi odloženou reprízou (na rok a čtvrt dopředu).&nbsp;</font><p style="margin-left: 6; margin-top: 0; margin-bottom: 0"><font color="#000000">Co
      se ale vydařilo, byl nečekaně strmý úspěch kabaretního setu <i>Produkt</i>:
      soubor se výtečně vykrystalizoval personálně (což platí i pro <i>Továrnu</i>)
      i repertoárově (<i>Produkt</i>, to jsou podzimní <i>Dožínky,</i> očesané
      a dramaturgicky svižnější). S <i>Produktem </i>se Krvik Totr umístili
      na Stodůleckém Písečku, po čtyřech letech postoupili na Šrámkův Písek,
      tam se rovněž umístili a nečekaně byli vybráni až na český
      divadelní vrchol, do Jiráskova Hronova, kde dle bodů poroty získali
      nepsané čtvrté místo v hlavním programu... V diskuzích s porotou a diváky
      se konečně vynechává formulka &quot;Krvik Totr a další herci&quot;,
      hovoří se o rovnocenných členech souboru bez ohledu na to, kdo je
      autor. &quot;Divadílna&quot; tedy přestává mít po čtyřech letech význam (jméno
      bude vyřazeno z názvu souboru po této sezóně).</font><p style="margin-left: 6; margin-top: 0; margin-bottom: 0"><font color="#000000">Krvik
      Totr od přelomu 2005/6 nenapsali nic nového vyjma podzimních <i>Dožínek</i>
      a teď pečlivě propracované <i>Továrny</i>. Věci mimo představení <i>Produkt</i>
      a <i>Návrat z proutí</i> považují za zderniérované. Až se tedy
      znovu dají dohromady, budou mít autorský stůl čistý.</font><p style="margin-left: 6; margin-top: 0; margin-bottom: 0"><font color="#000000">Získali
      rovněž nové hrací možnosti. Díky Divadelnímu matchi (vyřazovacímu
      turnaji autorských divadel, ve kterém skončili až ve finále skupiny
      B) se jim otevřela cesta do Paláce Akropolis na větší projekty, pro
      menší zase počítají s Malým Nosticovým divadlem (Nablízkem).</font><p style="margin-left: 6; margin-top: 0; margin-bottom: 0"><font color="#000000">Petrovu
      absenci vyřešila spolupráce souboru Krvik Totr (z naší strany herectví,
      choreografie a hudba) s Antonínem DS, respektive Martina J. Švejdy (režie, scénografie a původní písně), který
      s Krviky po celý podzim připravoval svůj starý
      muzikál <em>Ivan, Kamil a Dušan</em> (premiéra v lednu 2008).</font></td>
  </tr>





  <tr>
    <td valign="top" align="center">
      <p style="margin-top: 0; margin-bottom: 0"><i><b><font color="#000000" face="Arial" size="5"><a name="08"></a>2008</font></b></i></td>
    <td valign="top" align="center" bgcolor="#000000">
      <p style="margin-top: 0; margin-bottom: 0"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0"><font color="#000000">&nbsp;</font>
      <p style="margin-left: 6; margin-top: 0; margin-bottom: 0"><font color="#000000">V
      protahovaném a odkládaném čase Krvik Totr dlouho slibovali, že převratné
      věci nastanou v roce 2008.&nbsp;&nbsp;</font></p>
      <p style="margin-left: 6; margin-top: 0; margin-bottom: 0"><font color="#000000">A
      nastaly, byť dlouhodobě naprosto nečekané.</font></p>
      <p style="margin-left: 6; margin-top: 0; margin-bottom: 0"><font color="#000000">Soubor
      Krvik Totr a Martin J. Švejda z Antonína DS v lednu úspěšně fúzovali Švejdovým     muzikálem <i>Ivan, Kamil a Dušan</i>, který v březnu vyhrál Stodůlecký
      Píseček a získal přímou nominaci na Šrámkův Písek. Úspěch je to především pro Švejdu, "Krvici" ve hře pouze statují (na to podstatné - autorství a režii - nemají vliv).</font></p>
      <p style="margin-left: 6; margin-top: 0; margin-bottom: 0"><font color="#000000">Absentující
      Petr Jediný Novotný pak ze své stáže v Bordeaux 29. února po důkladné
      rozvaze a dialogu s Tomášem Koutem rozpustil z osobních i profesionálních
      důvodů po pěti letech úspěšné existence Divadílnu, omezil Krvik
      Totr na zakládající dvojici a na neurčito zastavil společnou činnost.
      Dosavadní tvorba je tímto zderniérována a nová není na obzoru. Výjimkou je probíhající spolupráce dvou souborů.</font></p></td>
  </tr>
  
  
  
  
  
  


  <tr>
    <td valign="top" align="center">
      <p style="margin-top: 0; margin-bottom: 0"><i><b><font color="#000000" face="Arial" size="5"><a name="09"></a>2009</font></b></i></td>
    <td valign="top" align="center" bgcolor="#000000">
      <p style="margin-top: 0; margin-bottom: 0"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0"><font color="#000000">&nbsp;</font>
      <p style="margin-left: 6; margin-top: 0; margin-bottom: 0"><font color="#000000">Pokračuje o rok prodloužená pauza.
Ta je využita k druhé spolupráci s Antonínem D.S. Martin J. Švejda obsadil soubor Krvik Totr do inscenace <em>Jelizaveta Bam</em> Daniila Charmse. Jde o první větší neautorský počin, ve kterém hrají členové Krvik Totr.   <br>
Novotný/Kout v prvním půlroce koncipují novou hru pro nejužší trio. V červenci ji pak napsali (<em>Svázaná</em>) na vydatném letním soustředění, kdy stihli rovněž připravit koncept hry <em>Továrna.2</em> (ta však byla vzhledem k následným osobním turbulencím v souboru odložena k ledu).                    <br>
Podzim byl ve znamení zkoušek <em>Svázané</em>, její velice úspěšné premiéry a repríz. Celá hra je „nevídaná“: návrat po letech, jen v původní trojici (a původním Pidivadle) a poprvé zcela bez hudby.
</font></p></tr>





  <tr>
    <td valign="top" align="center">
      <p style="margin-top: 0; margin-bottom: 0"><i><b><font color="#000000" face="Arial" size="5"><a name="10"></a>2010</font></b></i></td>
    <td valign="top" align="center" bgcolor="#000000">
      <p style="margin-top: 0; margin-bottom: 0"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0"><font color="#000000">&nbsp;</font>
      <p style="margin-left: 6; margin-top: 0; margin-bottom: 0"><font color="#000000">
      Zkraje roku byli Krvik Totr osloveni produkcí nového reklamního festivalu PIAF, aby se ujali květnového galavečera. Novotný/Kout narychlo napsali (či recyklovali starší vhodné) scénky parodující jednotlivé reklamní kategorie (navíc v povinné angličtině). PIAF je ale nakonec odmítl.     <br>
První kvartál byl ve znamení úspěšných repríz <em>Svázané</em>. Krvici očekávali „hladký průchod“ na Šrámkův Písek a další festivaly. Klíčový postupový Stodůlecký Píseček <em>Svázaná</em> nakonec skutečně vyhrála, porota však rozhodla, že se nejedná o experiment, ale o činohru, a <em>Svázaná</em> zůstala v Praze.           <br>
Druhý kvartál byl tudíž bez festivalů nečekaně vyprázdnvzhledem k nĂˇslednĂ˝m osobnĂ­m turbulencĂ­m v souboru odloĹľena k ledu).                    <br>
Podzim byl ve znamenĂ­ zkouĹˇek <em>SvĂˇzanĂ©</em>, jejĂ­ velice ĂşspÄ›ĹˇnĂ© premiĂ©ry a reprĂ­z. CelĂˇ hra je â€žnevĂ­danĂˇâ€ś: nĂˇvrat po letech, jen v pĹŻvodnĂ­ trojici (a pĹŻvodnĂ­m Pidivadle) a poprvĂ© zcela bez hudby.
</font></p></tr>





  <tr>
    <td valign="top" align="center">
      <p style="margin-top: 0; margin-bottom: 0"><i><b><font color="#000000" face="Arial" size="5"><a name="10"></a>2010</font></b></i></td>
    <td valign="top" align="center" bgcolor="#000000">
      <p style="margin-top: 0; margin-bottom: 0"><font color="#000000">&nbsp;</font></td>
    <td valign="top" align="left">
      <p style="margin-left: 6; margin-top: 0; margin-bottom: 0"><font color="#000000">&nbsp;</font>
      <p style="margin-left: