<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>dějepis</title>
<base target="_self">
</head>

<body bgcolor="#000000" text="#CCFF66" link="#99FF33" vlink="#99FF33" alink="#99FF33">

<p align="right" style="margin-top: 0; margin-bottom: 6">stručnější a
faktický dějepis najdete <b><a href="okt_dejepis.html" target="_parent"> <font color="#000000" face="Arial" size="2"><span style="background-color: #99CCFF">zde</span></font></a></b></p>

<table border="1" cellpadding="0" cellspacing="0" width="100%" bordercolor="#CCFF66" height="3970">
  <tr>
    <td valign="top" align="center"><i><b><font face="Arial" size="5"><a name="79"></a>1979</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">V malebné divadelní vísce Cvokovice se rozkřičely plíce všech tří pilířů budoucích Krvik Totr - Petra Novotného, Tomáše Kouta a Filipa Votavy. Plíce křičely radostí, že jsou na světě. Kdyby tušily, jak je ten svět prohnilej a že mu již záhy budou muset čelit ironií vlastních divadelních výstupů, tolik by plíce nekřičely. A vůbec - co maj co plíce křičet?!? Inu, právě tak to je se světem Krvik Totr - všechno je naopak.</td>
  </tr>
  <tr>
    <td valign="top" align="center"><i><b><font face="Arial" size="5"><a name="87"></a>1987</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Po kamenných stupních chladně vyhlížející budovy základní školy na
      bubenečském Náměstí svobody šplhají krůčeje desítek školáků. V jedné třídě napěchované dětmi se osudy všech tří Krviků zašmodrchaly a dodnes nerozšmodrchaly. Pro začátek dochází k selekci - poznáváme se, oťukáváme, a to prostředky citlivými, možná až intimními - kdo ohodí nasáklou houbou nejvíc spolužáků, ten je náš! V této třídě však vyskytla se jakýmsi omylem vejlupků většina. Zoufalý nedostatek houby řeší se náhradními činnostmi - kvíz penálu nakonec vítězí nade vším.</td>
  </tr>
  <tr>
    <td valign="top" align="center"><i><b><font face="Arial" size="5"><a name="88"></a>1988</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Selekce dokončena: už víme, kdo má za ušima. V partě záškodníků vyskytují se všichni, kteří budou
      Krviky. Škola v přírodě ve Lhenicích s třídní Poborskou a její kamarádkou Mórovou definuje filosofii života mladých klučinů:
      &quot;Lhenice už nikdy více, radši kulku do palice!" Nejdivočejší skupinu kluků nedokáže zastavit nic (a ještě víc je nakopne výkřik do tmy "A stejně tady bude kráter, babo!"), jen když Petr na dobrou noc (když i poslední náznak účy jakkoli ještě život jevící vymizí) čte pověstnou absurditku "Otík nosorožec". Tahle parta si začíná utahovat ze socialismu a komunisticky vyhlížejících spolužáků (Ježku). Západoněmecká knížka s vyobrazeními protiruských hlášek z roku 1968 koluje a zoufalý humor svobodu ztrativších lidí po dvaceti letech zalézá pod kůži nové krvi.</td>
  </tr>
  <tr>
    <td valign="top" align="center"><i><b><font face="Arial" size="5"><a name="89"></a>1989</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Úplně poprvé je možno vidět dnešní trio pohromadě - na zahrádce pivnice U knížete Václava organizují po zkrachovalém školním výletě na Blaník první Husitskou slavnost. Účelem je dát "všechno na stůl" a dobře se pomět. A smát se - nejlépe, když ten druhý pije. Následné "moderní spreje" nebaví okolí, baví však vnitro duší záškoláckých. Podzim, který vyhnal lidi do ulic, zažene duše do tepla - poprvé se chápou mikrofonu a nahrávají ty největší scestnosti, co je napadají. V mnohém nejlepší humor, co kdy vymysleli. V mnohém úplně stejný jako dnes. V mnohém zůstali chlapci chlapci (děti dětmi). Díky bohu za ten nepokřivený pohled! - Polistopadové nahrávky reflektují události nevybíravými politickými komentáři... Parodie komunistického světa vystrkuje růžky.</td>
  </tr>
  <tr>
    <td valign="top" align="center"><i><b><font face="Arial" size="5"><a name="90"></a>1990</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Rok ve znamení Petrova a Tomášova oddílu zovícího se Rychlé šipky. Hoši se tu neustále vidí již třetí rok. O loňských prázdninách zdramatizovali na táboře divadélko o Upíru Uriášovi. Také se příšerně zmlátili a ve finále té rvačky se tlemili o sto šest - a to jim už zůstalo, navěky ámen. A oddíl pokračoval ve svobodném roce (kdy se zdražil mošt z 1,95 Kčs na 18,60 Kčs!) velmi aktivně - div že se z hochů nestali od Bobří řeky! Ne, správní oni jsou, v podstatě, ale jinak nadále vykutálená dvojička! A na podzim, na škole v přírodě, se poprvé ožrali - ústní vodou spolužáka Cebeho alias
      Beceho. Teda!</td>
  </tr>
  <tr>
    <td valign="top" align="center"><i><b><font face="Arial" size="5"><a name="91"></a>1991</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Dva svobodné roky byly za nimi a oni hoši zcela a naplno rozjeli tu největší komunistickou parodii - založili ilegální sdružení komunistů nejskalnějších, pořádali schůze, kde už se nejedlo, ale mluvilo, křičelo, heslilo a mávalo vlajkami - a samozřejmě zpívalo! Internacionála, denní chléb! Okolí cvokovické nechápalo, že se tu jedná o legraci! A tak hoši posílili hlídky a založili Socialistickou republiku Svrchované Vokovice - mistrná toť akcička! Dodnes o ní nikdo nic neví, a tak máme pokoj! Hoši po celé dva roky organizovali ilegální akce, zakládali politické strany a falšovali volby, organizovali puče, množili Vokovické Peníze (neboť dle Ústavy "Falšování se chválí!") a snažili se co nejvíc si nahrabat - Peněz, Funkcí a tak. DIKTATURA!</td>
  </tr>
  <tr>
    <td valign="top" align="center"><i><b><font face="Arial" size="5"><a name="92"></a>1992</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Petr do toho všeho celospolečenského bince vydával časopis Asterix (neptejte se proč), s oblíbenou přílohou Hřbitovními novinami. Nyní se tento plátek stal troubou lidu vokovického - a Petr psal a psal! A Tomáš se nechal strhnout a psal taky a psal taky! Na jedné "redakční poradě" v lednu onom debatovali rozrušení "novinářové" nad úlohou písmenka v dějinách lidu, když tu seznali, že hrají na počítači závod formulí. Začátečníci - jejich hostitel to smažil o sto péro, kdežto oni - Petr řídil, Tomáš brzdil. Málokdy ubrzdil. Málokdy uřídil. Ale jméno si pro svoji formuli zaklínací vymysleli pěkné - Krvik Totr! A na podzim, na podzim se vrhli do další blázniviny: ukradli staré učebnice ruského jazyka a nazpívali na kazetu všechny socialistické šlágry i nešlágry, co v nich našli. Jméno dané autu přeneslo se na rub téhle kazety s příšerným obsahem. Debut! Vsegda gotov čili Vždy připraven, pionýrské heslo a název jejich prvního "jako vydaného" počinu.</td>
  </tr>
  <tr>
    <td valign="top" align="center"><i><b><font face="Arial" size="5"><a name="93"></a>1993</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">A všechno nevinné skončilo - agentské radovánky a falšování všeho a velikášská republika vokovická rozplynula se s přihláškou na střední školu. Všechno se to rozuteklo - Tomáš zmizel na tři roky v Poděbradech na hotelovce, Petr se "upsal"
      Soukr.gymn.Jos.Škvor., aby se později snad i doopravdy upsal. Tomáš se vracel jen na víkendy, ty trávili hošani značně kde? Pospolu, vole! A zase nahrávali - vymysleli si už poněkud jako že fakt inteligentnější věc, parodii na debilní soukromá rádia - začali nahrávat kazety, "Návštěvy u Našeho Rádia 86,9
      FM&quot;. Zpočátku samé předělávky ctěných komiků dvojicových jiných, později sílí autorský přístup dvojice nové - Novotného/Kouta. A v pozadí se směje Filip Votava, jenžto vždy a všude zahostoval svým znělým hlasem!</td>
  </tr>
  <tr>
    <td valign="top" align="center"><i><b><font face="Arial" size="5"><a name="94"></a>1994</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Propovídaný rok - zamilovalo se to a hrozně si to sdělovalo! A začalo to chlastat - každej zvlášť, ale o to víc. O Krvik Totr to začalo přemejšlet vážněji - no vážně! Normálně se to na to dívalo jako na věc, která jich baví a která začíná bavit i jich vokolí vokoličnatý. Ono se to všechno tak nějak za břicho popadalo, když to poslouchalo Krvik Totr! Tenhle rok to pořád jenom nahrávalo a psalo a mluvilo. Hezkej rok.</td>
  </tr>
  <tr>
    <td valign="top" align="center"><i><b><font face="Arial" size="5"><a name="95"></a>1995</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">A pak to mělo všeho plný zuby a půl roku se to nevidělo snad ani jednou! Tak si to od sebe odpočalo. A o prázdninách se Petr s Tomášem znovu sešel a začali psát Naše Rádio III. alias Kábrtův pelmel. Nerudnou postavu, hlavní toť roli, Kábrta, šéfa, vytvořil - Filip! A víte, jak moc ho to proslavilo! (Neví vo tom nikdo ani ň!) Zatím ale pánové jenom psali a pomalu nahrávali - a na podzim se začali pomalu přesunovat do nový polohy: začalo vznikat něco jako povídky a taky hodně písničky. Začínalo to mít takovej nějakej TVAR.&nbsp;</td>
  </tr>
  <tr>
    <td valign="top" align="center"><i><b><font face="Arial" size="5"><a name="96"></a>1996</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Absolutně zásadní rok v obou životech Krvik Totr, a i Filip si tenhle jír užil božsky! Víc se dělo osobních věcí, které bránily v nadšenecké činnosti Krvik Totr. (Dopsalo se NR3 a druhou půlku roku se nahrávalo. Ale jinak, to je mnohem důležitější-) Tomáš praštil s hotelovkou a vrátil se do Prahy, na
      gymPJPl! Od začátku roku spolu začali chlapci velmi aktivně pít, nejčastěji v rámci hojných návštěv koncertů. Již záhy své rozdílné chutě definovali ve společném nápoji, jenž se jich drží dodnes: kola s rumem, čili
      Kolja! Mňam, to je chuť minulosti a vůně dálek... Chodit městem, podzimní Prahou, sedět si, kde se zlíbí, taky jednou pobíhat nahý noční Stromovkou - a dělat si dobře tím rajským mokem! A k tomu Petr v "osamělého
      hippieho&quot; se proměnivší, 60s se motalo všude kolem. Hudba, myšlenky, no a i láska! Největší možná! (si tehdy mysleli...) A tak se mluvilo celý
      noce! Obrovsky se ŽILO!</td>
  </tr>
  <tr>
    <td valign="top" align="center"><i><b><font face="Arial" size="5"><a name="97"></a>1997</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">A všechno se změnilo. Veliký nový svět nastal, úplně ve všem. Lidsky - noví lidé, Petr poznal nerodnou, leč pravou sestru Adélu a s ní prošel nenápadnou brankou stranou hlavní cesty do fantastického světa nejhlubší vážnosti a významnosti. SVĚT! Tomáš na gymplu poznal nejvíc možného dobrého lidského zrovna tak! A Petr odmaturoval a hodil se na FSV UK, děsivá žurnalistika,
      brrrr! A tvorba? Naše Rádio bylo překonáno! Krvik Totr se na sebe dívali už velmi vážnýma očima, už to pro kluky znamenalo Velkou Věc! Společný zájem někam jdoucí. A začali psát ujeté povídky. Vzniklo "smrtelné klišé" - nechávali umírat hlavní nebo ještě líp všechny postavy... Nové kazety se dají poslouchat dodnes s určitým uspokojením. Rok
      velkej, ale taky rok děsně smutnej. O Silvestru se s ním loučili velice rádi - řvali do ulic, že už je konečně v
      pr...</td>
  </tr>
  <tr>
    <td valign="top" align="center"><i><b><font face="Arial" size="5"><a name="98"></a>1998</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">A svět se rozzářil novými barvami! Svět je totiž báječné místo k beatničení! Prahu ovládli beatníci, kteří už dva roky trčeli v Petrově duši jako lennonky na jeho neorlím nose. Ferlinghetti posvěcoval pražskou kočičí dlažbu svými kroky a za ním se táhla svita levověrných skorobeatníků - Petr, Pavel, Radka - a jeden buník - Tomáš. Neboť z beatničiny se stala buničina a buníci odbunili do Paříže, kterou probunili ku své jakož i ku okolních Pařížanů radosti až na kosti. Skvělé léto! A okolo - Krvik Totr byli poprvé pozváni na literární čtení, a tak se to tam ujalo, že byli zváni celý rok, a tak se to celé zacyklilo a oni museli psát povídky, jež se hodily na živé čtení, a tak se to víc a víc stávalo divadelním. Divadlo drásalo Petra už moc dlouho a Krvik Totr už měli v kapse jednu hru
      (Sáha rodu Rokoců). Ale to byla jen taková touha - teď to byla potřeba.  Krvik Totr poprvé v presu...</td>
  </tr>
  <tr>
    <td valign="top" align="center"><i><b><font face="Arial" size="5"><a name="99"></a>1999</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">A pak měli kluci všeho plný zuby - už bylo moc vystoupení, moc nervů, moc všeho. Jen jediné ne - nešli si na nervy navzájem. Po klidném roce 98 přišel dosti ztřeštěný rok
      tenhlencten. Po dvouleté odmlce navrátil se třetí vrchol trojúhelníku Filip a Petr s Tomášem se rozhodli oddechnout si napsáním čtvrtého dílu Našeho Rádia - samozřejmě už úplně autorského a nesrovnatelného s tím před pěti lety... Filip se vrátil a naskočil do vlaku jménem Kábrt... Jenže! Kluci psali a psali a psali a psali - a psali a psali a psali a psali - a užívali si to ukrutně, protože se ničím neomezovali, Naše Rádio je vždy jen pro ně, to se asi pochopit ani uchopit nedá. A tak se dusili smíchy od února až do prosince! V létě měli dvoutýdenní soustředění, ale i jinak psali skoro pořád. Naše Rádio IV. psali čistého času měsíc, celkem se něco kolem KT dělo ve 120 dnech... To jste měli radost, vy všichni ostatní, co? Upřímnou soustrast, ex post. Co je nejhorší - ta osmdesátistránková záležitost je dodnes nenahrána...</td>
  </tr>
  <tr>
    <td valign="top" align="center"><i><b><font face="Arial" size="5"><a name="00"></a>2000</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Třídílný rok, každá jeho část s úplně jinou emocí, nepochopitelná kombinace. Ale bylo to tak. Škola trpěla. Petr na FSV už skoro neměl co dělat a na Krvik Totr měl času fůru. Tomáš loni odmaturoval a jal se sráti na VŠCHT. Sráti, neb nadšení z věcí společných u něj skončilo vyhazovem... Ale upřímně - stálo to za to. Neb: tvorby měli KT až nad hlavu. Pár měsíců nedělali nic, ani se neviděli. Ovšem pak! V dubnu toho slavného roku objevili chlapci tak rádi popíjející největší zázrak jejich života: vodku Liho! Z Blanice navíc! Nejlevnější a nejhnusnější dryják pod pultem! Koupili si k tomu spoustu různejch barevnejch šťáviček a jali se míchati. Liho je nadchlo. Toho roku se naučili píti z pětilitrového kanystru, do kterého zvláště v letním soustředění jezdili "doplňovat zásoby"... Již záhy vzniklo Liho blues - kterým se Filip (autor hudby) stal oficiálně "dalším Krvikem
      Totrem&quot;, nejzaslouženěji možně. A co Liho blues! Jako aktivní odpočinek vytvořili si hoši celou desku alkoholových povídek a písniček. A konec byl kazetám, poprvé si vyrobili cédéčko! Ňuchni ňuchni, to je pocitek! - To byla první část roku. Druhá, průběžně se prolínající, bylo nejvážněji možné období Krvik Totr - po celý rok psali a posléze nahráli a vydali (si, sobě, a nikomu jinému než sobě...) album plné vážných skladebopovídek a závažnopísní, ve kterých si tak nějak pěkně od plic řekli, co si o tom marasmu kolem
      myslej. Projekt "Stříbrná strana 20. století" je soukromý a půjčovaný jen nejbližším. Naprosto vážně pak hoši prohlásili, že už můžou umřít. Svoje si řekli - největší Svoje, dosti vrcholnou formou. Dodnes nepřekonáno, a proč taky. - A třetí, zase úplně jiná tvář bohaté sklizně tohoto osvíceného roku? Retro! Kluci se úplně změnili a otočili se zpátky k tomu velikému roku 1996, ze kterého vzešlo vše nové, čisté a krásné. Začala "Nová doba na křídlech starého ideálu". Věc ryze soukromá, alebrž vnitřní. Měla proniknouti i do tvorby, avšak zatím se věci změnily a to hlavní zůstalo nikoli v textech, ale v srdcích.&nbsp;</td>
  </tr>
  <tr>
    <td valign="top" align="center"><i><b><font face="Arial" size="5"><a name="01"></a>2001</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Po zlatém roce nastala ošklivá díra. Drobné meteoritky i celé planety děravěly půdu pdo nohama obou Krviků. Petr s bakalářem opustil FSV UK a stal se na půl roku bezprizorným. Chtěl na
      civilku, ale zatím bylo všechno nejasné a strašně šedivě bezvýrazně nudně nejisté a hnusně zlé. A totéž měl Tomáš - vyhozen z VŠCHT, stejný půlrok se bezcílně potuloval. Drželi se společnými silami nad vodou, ale to šílený znechucení bylo dohromady spíš ještě horší. Nejhorší půlrok, jaký si kdy mohli představit. Prázdno. Ani nic nedělali, nic moc nepsali, nikde nebyli. A pak - kouzelný proutek - švih přes prdel! Svět se změnil, dvojčata se odporoučela do věčných lovišť a dvojčata krvikovská začala znovu dýchat a žít - a žít úplně nejšťastněji, jak doposud zažili: Petr se nakonec upíchl díky laskavé rodině na Literární akademii, na školu, která je mu ze všech existujících nejblíž. Spokojenost největší! V rámci tvůrčích psaní se zde pod ochranným křídlem Daniely Fischerové definitivně pustil do divadelní formy. Sice ji dosud neovládá, ale dostal ohromně moc. A Tomáš šel stejným směrem, jen po jiné koleji: začal studovat Vyšší odbornou školu hereckou! Petr se učí psát divadlo, Tomáš se učí hrát divadlo - světe div se, že v tomhle roce začali psát první divadelní scénky. Změna byla jasná a trvalá - byť dosud nepříliš naplněná, protože oba chloupci náruživě studovali každý to svoje. Tomáš začal hrát a Petr usilovně psát. PS: Mediální smrt dvojčat vyvolala v starých satiricích vlnu parodií, která skončila na dosti oblíbené desce "Teroristé to mají jisté". Z větší části to byl počin sdružení Petarda, což je Filip a Petr. Velmi veselý vedlejšák.</td>
  </tr>
  <tr>
    <td valign="top" align="center"><i><b><font face="Arial" size="5"><a name="02"></a>2002</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Divadlo. Krvik Totr dokončili svoji první etapu - od sovětských zpívanek přes rozhlasové parodie a povídky došli do literární kavárny Obratník, kde z větší části předváděli opravdové divadlo, poprvé s texty do paměti vrytými, divadelními pohyby oplývajícími. Vznikla poslední povídka a pak už jen scénky. Divadlo hluboko pod kůží dýchající a do srdce jadrné repliky vysílající hodilo Krvik Totr od smrtelného klišé k pohybově dialogickým výstupům, o ději však vždy podobně scestném jako vše staré - inu, jsou to titíž takhle jinak to vidící lidé... Nic už se nenahrávalo, jen se hrálo a celý rok se oslavovalo deset let Krvik Totr - na podzim se strhla celkem slušná lavina nabídek na vystupování nejen v Praze. Nejdál byli v
      Regensburgu...&nbsp;</td>
  </tr>
  <tr>
    <td valign="top" align="center"><i><b><font face="Arial" size="5"><a name="03"></a>2003</font></b></i></td>
    <td valign="top" align="center" bgcolor="#CCFF66">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Rok, ve kterém je všechno jinak, přelívá se to a mění, nemůžeš vědět, kam tě to hodí zítra, kde se najdeš za týden, měsíc je nadčasový pojem. Úplně všechno je překopáno, úplně všechno je jinak, rok ve znamení osobních záležitostí a posunů jinam. Jeden každej z nás má tenhle rok plnej zvratů tak zásadních, že jediná jistota tu zůstali jenom ti Krvik Totr. Kluci napsali kupu scének nejen pro sebe tři, ale i pro
      hosty - na podzim se hosté ujasnili ve stálice a vznikla Divadílna. Měli ještě víc vystoupení, většinu pak v Praze - poprvé hráli ve skutečném, byť pouze
      Pidivadle - to pak dobyli ještě dvakrát a nakonec je vyprodali. Na
      podzim zorganizovali vlastní divadelní festival extrémního humoru Bránice
      dokořán. S každým dalším vystoupením klesal podíl povídek, přibývalo scének,
      až literární část odpadla zcela a divadlo nabralo plný kurs. A přibývá tak nějak pochval okolí, no neupejpejme se... V podstatě jsou Krvik Totr žádáni a mají úspěch. Možná za to může vylepšená verze Liho blues, při kterém si pochlastá celý sál...
      Také to byl rok čísel: tisící divák, čtyřicáté vystoupení, Liho
      se hrálo po dvacáté... Došlo dokonce na metály - jen tak pro "co kdyby" přihlásili se KT do Stodůleckého Písečku, kde sami sebe šokovali třetím místem, a potom se dostali na Šrámkův Písek, kde sice propadli, ale sem propadli mezi třináct mladých souborů asi ze stovky z celé republiky. Pozor! Kdo říká, že máme nos nahoru? To jen proto, že se jdeme napít! Liho je motýl, Liho je včela...
      Pecka roku ze sklizeného ovoce je, že se Petr dostal na DAMU (nikoli
      herectví, ale autorská tvorba). Co bude dál...
      Je třeba se bát i těšit. Liho je růže vhozená do kostela...</td>
  </tr>
  <tr>
    <td valign="top" align="center">
      <p style="margin-top: 0; margin-bottom: 0"><i><b><font face="Arial" size="5"><a name="04"></a>2004</font></b></i></td>
    <td valign="top" align="center" bgcolor="#CCFF66">
      <p style="margin-top: 0; margin-bottom: 0">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Jarně-letní
      dokončení první sezóny Divadílny bylo poměrně chudé -
      VOŠH končilo a bylo třeba připravovat se na absolutoria, Krvik Totr
      pak zkusili Stodůlecký Píseček (leč přes všechnu chválu se neumístili),
      tím odpadla většina dalších vystoupení (přesto máme letos rekordní
      počet diváků). Navíc se vůbec nepsalo, do října vznikly jen dvě
      neuvedené scénky. To hlavní však přišlo na
      konci června - KT připravili dva rozlučkové gala večery v Pidi (neb hérci
      se loučili s domáckou scénou). První, scénkový večer sice zel prázdnotou, zato druhý,
      na který se Divadílna připravovala plný půlrok od teorie po
      praxi, byl nabitý: premiéra první skorohry Monopoly. Následoval zrod
      trilogie Monopoly-Crave-Bakchantky (v Hradci Králové,
      měla ještě párkrát proběhnout, ale nestalo se tak). Nová sezóna začala personální
      obměnou souboru a jeho rozdělením na dvě části. Na podzim se hrály hlavně
      Monopoly, které dostaly i&nbsp; novou verzi. Záměrně co nejméně se
      hrálo cokoli jiného. V listopadu proběhla druhá, úspěšnější a
      kvalitnější Bránice dokořán, s fantastickým programem a nejpovedenějšími
      Monopoly. Vrcholem roku bylo prosincové vystoupení v Pidivadle, s
      Monopoly a skvělou nadílkou scének, oboje se natáčelo pro první naše
      DVD. - Co se chystá nového? Petr s Tomem v
      říjnu konečně napsali novou,
      tentokráte již skutečně hru (premiéra na jaře 2005). Po několika
      podzimních fundovaných debatách o celku i jednotlivinách Krvik Totr
      hledáme novou kvalitu, po letech prostého větrného chrlení. Pro příští
      rok nechystáme nic převratného, spíše skutečnou práci na sebezlepšování.
      Malá vystoupení co nejčastěji a snad dvě nové hry, pro každou z našich
      skupin.</td>
  </tr>
  <tr>
    <td valign="top" align="center">
      <p style="margin-top: 0; margin-bottom: 0"><i><b><font face="Arial" size="5"><a name="05"></a>2005</font></b></i></td>
    <td valign="top" align="center" bgcolor="#CCFF66">
      <p style="margin-top: 0; margin-bottom: 0">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;</p>
      <p style="margin-left: 6; margin-top: 0; margin-bottom: 0">Nejprve jsme se
      pokusili o dlouho plánovaný Návštěvní den, jakýsi odkaz na Š+G,
      ale zároveň svébytně náš večer. Nepovedlo se vůbec - stejně jako
      žádné předjarní vystoupení klasického tria, které ale bylo všude
      žádáno víc než skupinová dílka. Jaro tedy předznamenala skutečná
      a ohlášená krize a skepse. Potom jsme ale přehodnotili přístup k práci
      v Monopolech, a ty se rozjely a rozbalily do skvělé hry. A ve stejném
      duchu následovala pečlivě připravená a hodně pater výš nás
      vyhodivší Návrat z proutí. Nejvíce nás teď mrzí, že ho nemáme kde
      hrát, neb jsme silně rozjetí (přesto se nám podařilo udržet do půlky
      sezóny 1x měsíčně
      reprízu). Po scénkové krizi zakládající trojice jsme chtěli pouze dokončit
      sjednaná vystoupení a přes léto zapřemýšlet a vypracovat novou, přijatelnou
      podobu; jenže práce na Návratu nás nějak kvalitativně hodila jinam a
      scénky se znovu rozjely v plné síle. Letos tedy máme rekordní počet
      vystoupení, hodně zájezdů, které jsou nám velmi libé, včetně letního
      festivalového nášupu.&nbsp;Od léta vznikala nová hra, po pár měsících
      však byla zastavena. Naopak
      soustředěněji se začaly psát lepší scénky, opět pro víc lidí.
      Pod-zimní část sezóny se soustředila na tři věci: zájezdy (včetně
      přelomového účinkování v Divadle Na zábradlí v rámci ...next wave...),
      velice povedený 3. ročník našeho Festivalu autorského humoru Bránice
      dokořán a 3. předvánoční večírek po dvou letech postavený na
      premiérách scének. Všechny tři body jsme splnili nadmíru úspěšně.</td>
  </tr>
  <tr>
    <td valign="top" align="center">
      <p style="margin-top: 0; margin-bottom: 0"><i><b><font face="Arial" size="5"><a name="06"></a>2006</font></b></i></td>
    <td valign="top" align="center" bgcolor="#CCFF66">
      <p style="margin-top: 0; margin-bottom: 0">&nbsp;</td>
    <td valign="top" align="left">
      <p style="margin-left: 6; margin-top: 0; margin-bottom: 0">&nbsp;<p style="margin-left: 6; margin-top: 0; margin-bottom: 0">První
      půlrok jsme v Praze reprízovali Návrat z proutí (na
      jeho nové stálé scéně v KC Novodvorská), v březnu získala
      inscenace hezké doporučení na Šrámkův Písek, kam ale nedoputovala; a rovněž
      jsme pravidelně uváděli Uďoblinky,
      vždy trochu jiné ( na nové domovské scéně - Eliadově
      knihovně Divadla Na zábradlí). Zároveň jsme jezdili po Čechách.
      Vystoupení bylo dost, ale nepříliš ukvapených, protože zároveň
      jsme měli tvůrčí pauzu ( PJN si vybral půlrok na studia KATaP a vznik
      inscenace &quot;nahoře&quot;) a zároveň jsme měli problém s diváky,
      kteří (ač jsme umělecky měli silnou půlsezónu) prostě nechodili.<p style="margin-left: 6; margin-top: 0; margin-bottom: 0">Nic nového
      doposavad nevzniklo - teprve v létě se Novotný/Kout začínají scházet
      a připravují konečně novou hru. Předcházelo tomu mnohé teoretické
      setkání, na kterých si vyjasnili, že se od podzimu odstřihnou od všeho
      starého, začnou nanovo (s výjimkou zájezdů, na kterých nelze
      nevracet osvědčený set). Zároveň se rozhodli, že nebudou chvátat a
      je možné, že na podzim se prostě hrát nebude (pokud nebude nic nového
      k hraní).<p style="margin-left: 6; margin-top: 0; margin-bottom: 0">A
      skutečně se nehrálo - respektive proběhlo několik silných představení,
      které měly i propagačně úspěch: 100. vystoupení Krvik Totr v
      Eliadovce (byla převyprodaná!, sedělo se až do půlky jeviště),
      vynikající Bránice dokořán (se Semaforem!) a konečně nová verze Návratu
      z proutí, kterou jsme trochu zaplácli dluh a po nové hře. Hrálo se v
      Pidivadle, protože Eliadovka skončila. A my nevíme, kde budeme hrát.
      Je toho ale tolik nejistého, že víceméně hrát neplánujeme a
      nebudeme. Mj. se nyní soustředíme na hru vznikající již druhý rok.</td>
  </tr>
</table>
<hr color="#CCFF66">
<hr color="#CCFFft">
      <p style="margin-left: 6; margin-top: 0; margin-bottom: 0">&nbsp;<p style="margin-left: 6; margin-top: 0; margin-bottom: 0">PrvnĂ­
      p