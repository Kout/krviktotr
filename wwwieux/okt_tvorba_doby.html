<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>tvorba - socialismus a naše rádio</title>
<base target="_self">
</head>

<body bgcolor="#000000" link="#000000" vlink="#000000" alink="#000000">

<div align="center">
  <center>
  <table border="0" cellpadding="0" cellspacing="0" width="100%">
    <tr>
      <td width="100%" bgcolor="#FF0000" colspan="2">
        <p align="center" style="margin-top: 0; margin-bottom: 0">&nbsp;<a name="1992"></a><b><font face="Arial" color="#000000" size="4">1992-1996•••Sovětský debut a Návštěva u Našeho Rádia</font></b></p>
      </td>
    </tr>
    <tr>
      <td width="100%" bgcolor="#000000" colspan="2">
        <p align="center" style="margin-top: 0; margin-bottom: 0">&nbsp;&nbsp;&nbsp;</td>
    </tr>
    <tr>
      <td width="1%" bgcolor="#FF0000">
        <p style="margin-top: 0; margin-bottom: 0"><font color="#FFFFFF" size="3" face="Times New Roman">&nbsp;</font></p>
      </td>
      <td width="99%" bgcolor="#99CCFF">
        <p style="margin-left: 10; margin-top: 0; margin-bottom: 0"><font color="#FFFFFF"><font face="Times New Roman CE">&nbsp;<br>
        </font></font><font size="3" face="Times New Roman" color="#000000">Krvik Totr
        vznikli ještě na základní škole (v posledním
        8. ročníku 1992/3), když třináctiletí Petr Novotný a Tomáš Kout na hodině hudební výchovy vyrvali ze zamčených skříněk vyřazené
        (kádrově vadné) učebnice z doby před Listopadem 89, se spoustou povinně jímavých socialistických písní,
        které se ještě kluci museli učit. Zatímco třída zpívala tatíčkovské
        <i> Ach synku</i>, kluci se rozhodli nahrát si doma tyto písně...
        Byla to reakce na jejich četné předchozí amatérské nahrávky
        parodující právě komunistický režim (generálové po bitvě).&nbsp;<br>
        Kazeta <i>Vsegda gotov!</i> (1993) se stala prvním počinem nesoucím název Krvik Totr -
        nemá ale umělecký záměr, šlo o rozmáchlou legraci, převažují <b>
        socialistické písně</b>, navíc zrychleně nahrané (přišlo jim to vtipné...). Tu a tam se však vynoří nějaká
        improvizace, základ pro budoucnost.<br>
        Krvik Totr tehdy nebyli žádnou umělecky definovanou a k něčemu usilující družinou
        - Petr s Tomášem prostě rádi blbli a ještě raději byli, když u toho byl mikrofon.
        Zároveň ale rádi dotahovali věci do konce - proto si &quot;vydávali&quot;
        alba; a díky potřebě dotáhnout věci do konce došli, kam došli -
        proto jsou tu dodnes.</font></p>
        <p style="margin-left: 10; margin-top: 0; margin-bottom: 0">&nbsp;</p>
        <p style="margin-left: 10; margin-top: 0; margin-bottom: 0"><font size="3" face="Times New Roman" color="#000000">Na podzim 1993
        (již v rámci střední školy) zahájili tři roky pod záštitou (již
        autorské) <b>parodie na rádio</b> - v té době se jich v Praze vyrojilo asi čtrnáct a Krvik Totr
        pro sebe a své kamarády přiklusali s vlastní stanicí, <b> Naším Rádiem</b>, které
        &quot;vysílalo&quot; desetinu pod běžně zachytitelným rozsahem (skrývali se tedy na 86,9
        FM). První dva díly <i>Návštěvy u Našeho Rádia </i>(1994) byly podobně jako
        <i> Vsegda
        gotov!</i> plné předělávek (tentokrát ale divadelních - Cimrmanů, Kaisera/Lábuse a
        dalších humoristů), ale už měly jakousi tvář - a hlavně bylo jasné, že
        záměrem je vtipný výsledek. Mnohé pasáže se dají při troše dobré vůle
        poslouchat i dnes. Podíl <b> vlastních textů</b> časem stoupal, a čím déle téma Našeho Rádia trvalo, tím vlastnější a ujasněnější byly autorské počiny
        Krvik Totr. Třetí díl (1996) už byl výhradně autorský, odtud je
        rozpoznatelný styl Krvik Totr. Na <i>Našem Rádiu III.</i> žánr <b>rozhlasové
        parodie </b>vyčerpali a změnili formu na povídku.<i>&nbsp;</i></font></p>
        <p style="margin-left: 10; margin-top: 0; margin-bottom: 0"><font size="3" face="Times New Roman" color="#000000">Později
        (1999) napsali Krvik Totr už v jiném tvůrčí období neuvěřitelně retrokvalitní čtvrté,
        dosud nezrealizované pokračování, kterým se ale výborně vypsali.
        V tématu Našeho Rádia jsou Krvik Totr tak svobodní, že se k němu
        čas od času vrací..</font></p>
        <p style="margin-left: 10; margin-top: 0; margin-bottom: 0">&nbsp;&nbsp;</p>
        <p style="margin-left: 10; margin-top: 0; margin-bottom: 0"><b><font color="#000000" face="Arial" size="3">Co
        z toho mimo jiné vzešlo:</font></b></p>
        <p style="margin-left: 10; margin-top: 0; margin-bottom: 0"><font color="#000000">&nbsp;&nbsp;</font></p>
        <p style="margin-left: 10; margin-top: 0; margin-bottom: 0"><b><font color="#000000"><font size="3" face="Times New Roman">My
        edem</font></font></b><font size="3" face="Times New Roman" color="#000000">
        (1992) • </font><a href="mp3/krviktotr_Bestof_05-My%20edem.mp3"><font size="3" face="Times New Roman" color="#0000FF">
        mp3</font></a><font size="3" face="Times New Roman" color="#000000">
        • známá učebnicová píseň Sergeje Michalkova (autora
        Hymny SSSR), kterou Krvik Totr pějí s oblibou dodnes</font></p>
        <p style="margin-left: 10; margin-top: 0; margin-bottom: 0"><font color="#000000"><b><font size="3" face="Times New Roman">Já
        se pomstím</font></b><font size="3" face="Times New Roman">
        (1992) • první autorštější počin (&quot;komponovaná detektivka&quot;
        - Krvik Totr četli útržky z několika
        detektivek naráz)</font></font></p>
        <p style="margin-left: 10; margin-top: 0; margin-bottom: 0"><font color="#000000"><b><font size="3" face="Times New Roman">8
        míchaných vajíček</font></b><font size="3" face="Times New Roman">
        (1992) • typický vtípek KT té doby - největší hity (a zpěv KT)
        puštěné naráz</font></font></p>
        <p style="margin-left: 10; margin-top: 0; margin-bottom: 0"><font color="#000000"><b><font size="3" face="Times New Roman">Návštěva
        Vietnamu</font></b><font size="3" face="Times New Roman">
        (1992) • zvukově orientovaná reportáž, pokus o situaci</font></font></p>
        <p style="margin-left: 10; margin-top: 0; margin-bottom: 0"><font color="#000000"><b><font size="3" face="Times New Roman">Bum</font></b><font size="3" face="Times New Roman">
        (1993) • pětivteřinová srandička - ale ukazuje na uvažování o
        formě: víc nedovedli, ale zkusili to</font></font></p>
        <p style="margin-left: 10; margin-top: 0; margin-bottom: 0"><font color="#000000"><b><font size="3" face="Times New Roman">Rozhovor
        s duchem Gagarina</font></b><font size="3" face="Times New Roman">
        (1994)</font></font><font size="3" face="Times New Roman" color="#000000">
        • v tématu Našeho Rádia se zabydleli v rozhovorech, převážně
        improvizovaných</font></p>
        <p style="margin-left: 10; margin-top: 0; margin-bottom: 0"><b><font color="#000000"><font size="3" face="Times New Roman">Snídaně
        s Naším Rádiem </font></font></b><font size="3" face="Times New Roman" color="#000000">(1994)
        • </font><font size="3" face="Times New Roman" color="#000000">zvuková
        improvizace</font><font size="3" face="Times New Roman" color="#000000">,
        viz <i>Bum</i> - zkoušení formy</font></p>
        <p style="margin-left: 10; margin-top: 0; margin-bottom: 0"><font color="#000000"><b><font size="3" face="Times New Roman">Splněná
        přání </font></b><font size="3" face="Times New Roman">(1994)
        • spojení rozhovoru, improvizace a vtipu s oblíbeným protahováním
        a smrtelným klišé</font></font></p>
        <p style="margin-left: 10; margin-top: 0; margin-bottom: 0"><b><a href="texty/pisne/modrina.htm" target="_self"><font size="3" face="Times New Roman" color="#000000">Modřina</a>
        </font></b><font color="#000000"><font size="3" face="Times New Roman">(1994)
        • jeden z prvních písňových textů, kalkový pseudopřeklad písně Genesis
        <i>No Son Of Mine</i></font></font></p>
        <p style="margin-left: 10; margin-top: 0; margin-bottom: 0"><font color="#000000"><b><font size="3" face="Times New Roman"><a href="texty/pisne/horempadem.htm" target="_self">Horem
        pádem</a> </font></b><font size="3" face="Times New Roman">(1995)
        • jeden z prvních opravdu písňových, epických textů - protestsong proti vybíjení nebohých žabiček
        (na píseň The Beatles <i>Helter Skelter</i>)</font></font></p>
        <p style="margin-left: 10; margin-top: 0; margin-bottom: 0"><font size="3" face="Times New Roman" color="#000000"><b>Potkaly
        se u Kolína </b>(1995) • citát vedle citátu, ale jedna z prvních
        snah o původní situaci</font></p>
        <p style="margin-left: 10; margin-top: 0; margin-bottom: 0"><font color="#000000"><b><font size="3" face="Times New Roman">Nadměrná
        velikost </font></b><font size="3" face="Times New Roman">(1995)
        • šíleně oplzlý rozhlasový erotický příběh vyvažují krásné
        literární obrazy - KT hledají svůj jazyk</font></font></p>
        <p style="margin-left: 10; margin-top: 0; margin-bottom: 0"><font color="#000000"><b><font size="3" face="Times New Roman">Korále
        a zrcátka </font></b><font size="3" face="Times New Roman">(1996)
        • v <i>Našem Rádiu III.</i> se poprvé změnila prostá rozhlasová
        parodie v děj</font></font></p>
        <p style="margin-left: 10; margin-top: 0; margin-bottom: 0"><b><font color="#000000"><font size="3" face="Times New Roman">Uherák
        </font></font></b><font color="#000000"><font size="3" face="Times New Roman">(1996)
        • vydařená, </font></font><font size="3" face="Times New Roman" color="#000000">léta
        pak obměňovaná </font><font color="#000000"><font size="3" face="Times New Roman">parodie Kinoboxu</font></font></p>
        <p style="margin-left: 10; margin-top: 0; margin-bottom: 0"><font color="#000000"><b><font size="3" face="Times New Roman"><a href="texty/pisne/umrelaryba.htm">Umřela
        ryba</a> </font></b><font size="3" face="Times New Roman">(1996)
        • zatímco v dialozích KT převažovala parodie, písňové texty
        byly lyrické a osobní - tato píseň je dodnes vydařená a křehká
        (ač stojí na psychedelickém originálu Pink Floyd)</font></font>
        <p style="margin-left: 10; margin-top: 0; margin-bottom: 0"><font size="3" face="Times New Roman" color="#000000">&nbsp;</font></td>
    </tr>
    <tr>
      <td width="100%" bgcolor="#000000" colspan="2">
        <p align="center" style="margin-top: 0; margin-bottom: 0">&nbsp;&nbsp;&nbsp;</td>
    </tr>
    <tr>
      <td width="100%" bgcolor="#FFCC00" colspan="2">
        <p align="center" style="margin-top: 0; margin-bottom: 0"><font color="#000000">&nbsp;<a name="1997"></a><b><font face="Arial" size="4">1997-2000•••Živé povídky a Digitální experimenty</font></b></font></p>
      </td>
    </tr>
    <tr>
      <td width="100%" bgcolor="#000000" colspan="2">
        <p align="center" style="margin-top: 0; margin-bottom: 0">&nbsp;&nbsp;&nbsp;</td>
    </tr>
    <tr>
      <td width="1%" bgcolor="#FFCC00">
        <p style="margin-top: 0; margin-bottom: 0">&nbsp;</p>
      </td>
      <td width="99%" bgcolor="#99CCFF">
        <p style="margin-left: 10; margin-top: 0; margin-bottom: 0"><font color="#FFFFFF">&nbsp;<br>
        </font><font color="#000000">Naše Rádio bylo nevinnou parodií - Krvik Totr většinu "rozhlasových scének" vyimprovizovali.
        Od roku 1995 však sílila epičnost a začalo vznikat něco jako
        dialogizovaná rozhlasová povídka. Patrně to začalo <b> písňovými
        texty</b>, které Krvik Totr v počátcích jako jediné společně psali,
        a tím, že <i>psali</i>, začali uvažovat o váze slova. <i> Naše Rádio
        III.</i> (vznikající 1995-7) bylo už plné epických dialogů a příchod
        <b> povídky </b> byl zcela samozřejmý. Na sklonku roku 1995 vznikly první,
        zatím dosti scestné dialogické povídky (např. <i>Potkaly se u Kolína,
        Nadměrná velikost, Díky za každou novou ránu</i>)<i> </i>a po delší
        tvůrčí pauze přešli Krvik Totr v roce 1997 už výhradně na povídkovou/písňovou formu.<br>
        &nbsp;
        <br>
        V roce 1997 už Krvik Totr nebyli výsledkem náhodných setkání. Petr
        s Tomášem vědomě psali a usilovali o sebezlepšování a také
        prosazování jména Krvik Totr na veřejnosti (byť zatím velmi omezeně).
        To, co dělali, byla vědomá umělecká tvorba. Zpětná vazba těch,
        kteří slyšeli nahrávky, je jednak dotlačila k lepší nahrávací technice
        (a také k dokonalejšímu zvukovému čarování) a hlavně k prostší povídkové
        formě a smysluplnějšímu (literárnímu) obsahu . V roce 1997 to chvíli
        vypadalo, že sklouznou k divadlu (napsali hru <i> Sáha rodu Rokoců</i>), ale
        to prozatím sami sebe předběhli.</font> <font color="#000000">Od počátku
        roku 1998 však začali se svými k poslechu určenými povídkami
        vystupovat <b>živě</b> a s tím sílila potřeba jevištnosti, živý kontakt je tlačil k větší a větší vizualizaci čtených povídek.&nbsp;</font></p>
        <p style="margin-left: 10; margin-top: 0; margin-bottom: 0"><font color="#000000"> Krvik Totr nahráli v zlatém povídkovém období dvě kazety
        (<i>Krví </i> a <i> Jak krteček ke kalhotkám přišel?</i>, 1997 a
        1998), povídky na nich střídaly písničky (stále vlastní texty nazpívané na cizí
        hudbu).<br>
        &nbsp;
        <br>
        Po roční pauze cele věnované sepsání <i> Našeho Rádia IV.</i> (1999) došlo k další změně.
        Scénář Našeho Rádia totiž psali bez ohledu na to, že jednak
        jejich technika je nedostačující, jednak žádná technika na světě
        by nedokázala zaznamenat to, co si dovolili napsat. Nově bezbřehá
        fantazie a veliké vypsání se pomohlo následujícím novým povídkám
        (formou i tématem, jazykem), náhle bylo představitelné cokoli (tedy
        i divadelní tvar). Technické vymoženosti roku 2000 (digitální nahrávání
        a střih) pomohly na svět cédéčkům <i>Liho</i> (přímočaře
        srandovní alkoholická deska) a <i>Stříbrná strana 20. století </i>(závažná
        témata líčená humorem ironickým až sarkastickým). Obě tyto desky
        znamenaly vrchol v povídkové nahrávané tvorbě Krvik Totr - byly
        poslední, nejdůslednější, a po nich opět bez zřetelného předělu
        převládlo divadlo.</font></p>
        <p style="margin-left: 10; margin-top: 0; margin-bottom: 0">&nbsp;</p>
        <p style="margin-left: 10; margin-top: 0; margin-bottom: 0"><b><font color="#000000" face="Arial" size="3">Co
        z toho mimo jiné vzešlo:</font></b></p>
        <p style="margin-left: 10; margin-top: 0; margin-bottom: 0">&nbsp;</p>
        <p style="margin-left: 10; margin-top: 0; margin-bottom: 0"><b><font color="#000000"><font size="3" face="Times New Roman">Díky
        za každou novou ránu </font></font></b><font size="3" face="Times New Roman" color="#000000">(1996)
        • jednoduchý žertovný dialog postavený na citátech z Nietzscheho</font></p>
        <p style="margin-left: 10; margin-top: 0; margin-bottom: 0"><font color="#000000"><b><font size="3" face="Times New Roman">Tam,
        kde Zem není </font></b><font size="3" face="Times New Roman">(1997)
        • zcela první uzavřený &quot;příběh&quot; KT, divadlo v rozhlase</font></font>
        <font size="3" face="Times New Roman" color="#000000">(zvítězilo v kategorii
        drama v soutěži <i>O cenu Danny Smiřického</i>)</font></p>
        <p style="margin-left: 10; margin-top: 0; margin-bottom: 0"><b><font color="#000000"><a href="texty/pisne/reravyplace.htm">Řeřavý pláče</a>
        </font></b><font color="#000000">(1997) • nejpoetičtější písňový
        text KT
        (na hudbu Michaela Jacksona...)</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/texty_hry_saha.html">Sáha
        rodu Rokoců</a> </b>(1997-8) • divadelní
        hra, ve které se nic nestane (absurdita jako základní téma KT)<br>
        <b><a href="texty/povidky/aritman.htm">Aritman</a> </b>(1997)
        • skutečně první povídka, ruralistické psychodrama<br>
        <b> <a href="texty/povidky/oprinciakapce.htm"> O princi a kapce</a> </b>(1997)
        • </font><a href="mp3/krviktotr_Bestof_03-O%20princi%20a%20kapce.mp3"><font color="#0000FF">mp3</font></a><font color="#000000">
        • mnoho let nejpopulárnější povídka KT, pohádka-bajka oživlých předmětů na stole&nbsp;</font></p>
        <p style="margin-left: 10; margin-top: 0; margin-bottom: 0"><font color="#000000"><b> Někdo zasáh'
        </b>(1997)
        • </font><a href="mp3/krviktotr_Bestof_07-Nekdo%20zasah.mp3"><font color="#0000FF">mp3</font></a><font color="#000000">
        • dialog z pospojovaných nesouvisejících nápadů, dnes cenné už
        jen opět oddělitelnými nápady</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/povidky/takovyodpornyklise.htm">Takový
        odporný klišé</a> </b>(1997) • literárně zručný obraz v surrealistické
        povídce - opět nesmysl jako základní téma</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/povidky/prihodyzrefyze.htm">Příhody
        z lidský refýže</a> </b>(1998) • </font><a href="mp3/krviktotr_Bestof_12-Prihody%20z%20lidsky%20refyze%20(Cuco).mp3"><font color="#0000FF">mp3</font></a><font color="#000000">
        • dialog o jabku</font></p>
        <p style="margin-left: 10; margin-top: 0; margin-bottom: 0"><font color="#000000"><b>Tragédie
        o dvou peckách </b>(1998) • </font><a href="mp3/krviktotr_Bestof_13-Tragedie%20o%20dvou%20peckach.mp3"><font color="#0000FF">mp3</font></a><font color="#000000">
        • v té době </font><font color="#000000">snaha
        psát o věcech, které zbyly ve světové literatuře nepopsány
        (jabko, kamna, zde smrad z kanálu)</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/povidky/azorvreru.htm">Azor
        v RERu</a> </b>(1998) • </font><a href="mp3/krviktotr_Bestof_08-Azor%20v%20RERu.mp3"><font color="#0000FF">mp3</font></a><font color="#000000">
        • absurdní situace vycházející ze společných zážitků
        v Paříži</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/pisne/zavessoply.htm">Zavěs
        soply!</a> </b>(1998) • </font><a href="mp3/krviktotr_Bestof_11-Zaves%20soply.mp3"><font color="#0000FF">mp3</font></a><font color="#000000">
        • první v sérii čistě humorných písňových
        textů (po letech osobních ladění)&nbsp;</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/povidky/vzpominkyname.htm">Vzpomínky
        na Mount Everest</a> </b>(1998) • </font><a href="mp3/krviktotr_Bestof_09-Vzpominky%20na%20Mount%20Everest.mp3"><font color="#0000FF">mp3</font></a><font color="#000000">
        • čistokrevná povídka - a s čistým již
        absurdním viděním KT</font></p>
        <p style="margin-left: 10; margin-top: 0; margin-bottom: 0"><font color="#000000"><b>Rozcvička
        (Vlk) </b>(1999) • </font><a href="mp3/live/krviktotr_live_050506Rozcvicka.mp3"><font color="#0000FF">mp3</font></a><font color="#000000">
        • dodnes proslulá a předváděná scénka vznikla
        jako parodie na rozhlasové rozcvičky Albrechta/Dobiáše, které KT
        používali v prvních dílech <i>Našeho Rádia </i>- &quot;žánr&quot;
        uchopili dokonale</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/povidky/filosofijeje.htm">Filosofijéje</a>
        </b>(1999) • návrat k rozhlasovému dialogu - absurdní situace
        filosofů svedených do jedné tramvaje</font></p>
        <p style="margin-left: 10; margin-top: 0; margin-bottom: 0"><b><font color="#000000"><a href="texty/pisne/lihoblues.htm">Liho
        blues</a> </font></b><font color="#000000">(2000) • </font><a href="mp3/krviktotr_Bestof_15-Liho%20blues%20revisited.mp3"><font color="#0000FF">mp3</font></a><font color="#000000">
        / </font><a href="mp3_mp3.htm#liho zive" target="_blank"><font color="#0000FF">live</font></a><font color="#000000">
        • první autorská píseň
        KT (monopol na ně měl pak po mnoho let Filip Votava) a hned největší
        hit KT vůbec</font></p>
        <p style="margin-left: 10; margin-top: 0; margin-bottom: 0"><b><font color="#000000"><a href="texty/povidky/ctyzlistek.htm">Čtyžlístek</a>
        </font></b><font color="#000000">(2000) • </font><a href="mp3/krviktotr_Bestof_16-Ctyzlistek.mp3"><font color="#0000FF">mp3</font></a><font color="#000000">
        • opět dobře vystižený cizí
        žánr, který KT zparodovali - Čtyřlístek léčí děti od alkoholu;
        dodnes oblíbený živý kousek</font></p>
        <p style="margin-left: 10; margin-top: 0; margin-bottom: 0"><font color="#000000"><b>Auchanské
        hřbitovy </b>(2000) • </font><a href="mp3/krviktotr_21st_03-Auchanske%20hrbitovy.mp3"><font color="#0000FF">mp3</font></a><font color="#000000">
        • závažný sarkasmus o konzumní společnosti
        na závažné <i>Stříbrné straně</i></font></p>
        <p style="margin-left: 10; margin-top: 0; margin-bottom: 0"><b><font color="#000000"><a href="texty/povidky/nikomunikace.htm">Nikomunikace</a>
        </font></b><font color="#000000">(2000) • </font><a href="mp3/krviktotr_Bestof_06-Nikomunikace.mp3"><font color="#0000FF">mp3</font></a><font color="#000000">
        • opět <i>Stříbrná strana</i>,
        degradace lidské komunikace kvůli mobilním telefonům</font></p>
        <p style="margin-left: 10; margin-top: 0; margin-bottom: 0"><b><font color="#000000">17.
        listopadu </font></b><font color="#000000">(1999, 2000) • </font><a href="mp3/krviktotr_21st_09-17%20listopadu.mp3"><font color="#0000FF">mp3</font></a><font color="#000000">
        • hluboce hořká
        ironie KT o 17. listopadu 1989 a 1999, 17minutová zvuková skladba</font></p>
        <p style="margin-left: 10; margin-top: 0; margin-bottom: 0"><font color="#000000"><b>Stříbrná
        strana 20. století </b>(2000-1) • </font>
        <a href="mp3_mp3.htm#21st" target="_blank"><font color="#0000FF">mp3</font></a><font color="#000000">
        • zvuková sarkastická koláž - 20. století očima KT</font>
        <p style="margin-left: 10; margin-top: 0; margin-bottom: 0"><font color="#000000">&nbsp;</font></td>
    </tr>
    <tr>
      <td width="100%" bgcolor="#000000" colspan="2">
        <p align="center" style="margin-top: 0; margin-bottom: 0">&nbsp;&nbsp;&nbsp;</td>
    </tr>
    <tr>
      <td width="100%" bgcolor="#008000" colspan="2">
        <p align="center" style="margin-top: 0; margin-bottom: 0">&nbsp;<a name="2001"></a><b><font face="Arial" color="#000000" size="4">od
        2001•••Divadlo</font></b></p>
      </td>
    </tr>
    <tr>
      <td width="100%" bgcolor="#000000" colspan="2">
        <p align="center" style="margin-top: 0; margin-bottom: 0">&nbsp;&nbsp;&nbsp;</td>
    </tr>
    <tr>
      <td width="1%" bgcolor="#008000">
        <p style="margin-top: 0; margin-bottom: 0">&nbsp;</p>
      </td>
      <td width="99%" bgcolor="#99CCFF">
        <p style="margin-left: 10; margin-top: 0; margin-bottom: 0"><font color="#FFFFFF"><br>
        </font><font color="#000000">V roce 2000 měli Krvik Totr chuť i sílu
        pokračovat v &quot;albové povídkové tvorbě&quot;, ale život sám
        je nenásilně a nezvratně dovedl k <b>divadlu</b>: V roce 2001 začal
        Tomáš studovat Vyšší odbornou školu hereckou, Petr Literární
        akademii se zaměřením na drama (a roku 2003 ji vyměnil za Katedru
        autorské tvorby DAMU). Pod vedením zkušených pedagogů a pod tlakem
        nových možností se změnily jejich povídky ve <b>scénky</b>, které
        odteď napořád vznikaly primárně pro živé uvedení (nikoli nahrávku),
        pro tři herce (Filip Votava), sílila úloha <b>autorské písničky </b>(opět
        Filip Votava) a vznikaly první &quot;kabaretní&quot; večery. Hledání
        nové formy ukončilo období &quot;smrtelného klišé&quot;, v podstatě
        dodnes je divadelní formou Krvik Totr parodie, absurdní přístup k
        realitě a nepointování situací (což je spíše neduh).</font></p>
        <p style="margin-left: 10; margin-top: 0; margin-bottom: 0">&nbsp;</p>
        <p style="margin-left: 10; margin-top: 0; margin-bottom: 0"><font color="#000000">V
        rámci svých uměleckých škol rozšířili Krvik Totr soubor a psali
        na tělo početnému ansámblu. V roce 2002 dospěli k prvnímu
        samostatnému vystoupení, o rok později už hráli 20 představení ročně,
        psali pořád, vzhledem k ansámblu museli koncepčněji pracovat,
        hledali, zkoušeli, učili se. Do dnešních dnů platí dvě polohy
        Krvik Totr - a) komorní sestava otců-zakladatelů v komorním zájezdovém
        setu se scénkami a písněmi, b) delší jevištní útvar, kterým
        byla nejprve skorohra <i>Monopoly</i> (2004) a posléze skutečně<b>
        celovečerní hra</b> <i>Návrat z proutí</i> (2005).&nbsp;</font></p>
        <p style="margin-left: 10; margin-top: 0; margin-bottom: 0"><font color="#000000">Jimi
        jakož i novými scénkami (naposledy sdruženými v proměnlivém představení
        <i>Uďoblinky</i>, 2005/6) získávají Krvik Totr skutečně svou veřejnou
        tvář a snad i respekt - byť jsou stále na začátku cesty, odborný
        tisk o nich přinejmenším ví a někdy i &quot;se zmiňuje&quot;, na
        soutěžním Stodůleckém Písečku se pravidelně umisťují na oceňovaných
        místech, z letenského Pidivadla se přesunuli do Eliadovy knihovny
        Divadla Na zábradlí, posléze do Paláce Akropolis a Nablízka a známí jsou i vlastním festivalem autorského
        humoru Bránice dokořán. Rozšířený ansámbl podpořila i druhá
        autorka písní a hudby vůbec (Sonia Cieślar) - od podzimu 2006 má v
        souboru hudební monopol (kytaru střídá klavír). To vše je však už
        jen vnějškový pohled. Co se tvorby týče, Krvik Totr jsou nyní ve fázi
        vědomého zlepšování textů, herectví, režie a produkce.</font></p>
        <p style="margin-left: 10; margin-top: 0; margin-bottom: 0"><font color="#000000">Vrcholná
        je sezóna 2006/7, ve které se hraje výhradně (poprvé reprízované)
        kabaretní představení Produkt, se kterým Krvik Totr postupují přes
        pražské kolo do národní soutěže amatérského divadla v Písku a
        posléze na národní přehlídku všech žánrů v Jiráskově Hronově.
        Vedle toho vzniká a má premiéru celovečerní hra <i>Továrna</i>
        (2007).</font></p>
        <p style="margin-left: 10; margin-top: 0; margin-bottom: 0"><font color="#000000">Po
        deseti letech si pak Krvik Totr vybírají pauzu (PJN odjíždí na roční
        stáž do Bordeaux). V sezóně
        2007/8 pokračuje Divadílna bez PJN hereckou a inscenační spoluprací
        s Antonínem DS na minimuzikálu <i>Ivan, Kamil a Dušan</i> (2008, autor i režie Švejda),
        který následně vyhrál Stodůlecký Píseček.&nbsp;</font></p>
        <p style="margin-left: 10; margin-top: 0; margin-bottom: 0"><font color="#000000">PJN
        v únoru 2008 rozpouští z osobních důvodů Divadílnu a pozastavuje
        činnost zakladatelské dvojice na neurčito.</font></p>

<br>

<p style="margin-left: 10; margin-top: 0; margin-bottom: 0"><font color="#000000">
Na jaře a v létě 2009 povstávají Krvik Totr z popelu a vzniká hra <em>Svázaná</em>; uvedena je na podzim. Hra je dospělejší, hraje v něm jen původní trojice Novotný/Kout/Votava (a to poprvé v této sestavě v rámci celovečerního kusu), poprvé v celé své éře nepracují Krvik Totr s hudbou a spoléhají na herecký výkon.
</font></p>


<p style="margin-left: 10; margin-top: 0; margin-bottom: 0"><font color="#000000">
Zkraje roku 2010 oslovila Krvik Totr produkce nového reklamního festivalu PIAF s nabídkou oživit květnový galavečer divadlem. Novotný/Kout napsali narychlo koncept scének parodujících jednotlivé kategorie (částečně přitom vyšli z několika starých scének a písní). V PIAF je ale záhy odmítli a z anglicky psaného balíčku textů zbylo nedokončené torzo.
</font></p>




        <p style="margin-left: 10; margin-top: 0; margin-bottom: 0">&nbsp;</p>
        <p style="margin-left: 10; margin-top: 0; margin-bottom: 0"><b><font color="#000000" face="Arial" size="3">Co
        z toho mimo jiné vzešlo:</font></b></p>
        <p style="margin-left: 10; margin-top: 0; margin-bottom: 0"><font color="#FFFFFF">
        &nbsp;
        </font><font color="#000000">
        <br>
        <b><a href="texty/scenky/vrazdavoe.htm">Vražda v Orient expresu</a> </b>(2001)
        • </font><a href="mp3/live/krviktotr_live_030525VrazdavOE.mp3"><font color="#0000FF">mp3</font></a><font color="#000000">
        • první jevištní scénka KT (nasadila standardní schéma
        &quot;dvou lidí, kteří stojí proti třetímu&quot;) - &quot;Stará vražda a starej hnusnej Číňan se po 60 letech potkají v
        Orient expresu. Vyprávějí si, co se za ta léta přihodilo a úspěšně
        matou průvodčího, který je žádá o lístky...&quot;</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/puldnenavsi.htm">Půldne
        na vsi</a> </b>(2001) • dosud povídková forma, velmi však posléze
        zdramatizovaná - &quot;Zmrzlinář Tamsedíváse
        je ze svého úzkého okýnka svědkem, jak auto přejede překrásnou dívku.
        Viníci si krátí čekání na policii u zmrzky...&quot;</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/diehappyend.htm">Die
        Happyend</a> </b>(2002) • první a na 4 roky poslední scénka s
        improvizovanými pasážemi - KT v ní překročili hranice jeviště a
        vstoupili do publika - &quot;Mladá dvojice jde do multikina. V romantické chvilce se zapomenou a osloví se jmény svých
        milenců - v následné hádce zemřou...&quot;</font></p>
        <p style="margin-left: 10; margin-top: 0; margin-bottom: 0"><b><font color="#000000"><a href="texty/scenky/uskok.htm">Úskok</a>
        </font></b><font color="#000000">(2002) • ve své době velmi úspěšná
        a zdařile napsaná scénka - &quot;Nezaměstnaný si pořádně
        došlápne na&nbsp; Úředníka práce - ale ten pro něj žádnou práci
        nemá. V následné hádce je sám propuštěn...&quot;</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/vanocnipribeh.htm">Vánoční
        příběh</a> </b>(2002) • </font><a href="mp3/live/krviktotr_live_041202Vanocni.mp3"><font color="#0000FF">mp3</font></a><font color="#000000">
        • parodie tradičního
        příběhu </font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/panfarmerrika.htm">Pan
        Farmer říká</a> </b>(2003)
        • první scénka napsaná pro další herce - &quot;V perspektivní prodejně pana vedoucího Farmera se Tonoucí Stébla chytá,
        protože ho miluje...</font><font color="#000000">&quot;</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/laskavecernice.htm">Láska
        je jako večernice</a> </b></font><a href="mp3/live/krviktotr_live_060325Laska.mp3"><font color="#0000FF">mp3</font></a><font color="#000000"><b>
        / <a href="texty/pisne/pisenzkotliku.htm"> Píseň z kotlíku</a> </b></font><a href="mp3/live/krviktotr_live_040717Pisenzkotliku.mp3"><font color="#0000FF">mp3</font></a><font color="#000000"><b>
        </b>(2003)
        • scénka jako ze života, která se stále hraje - &quot;Mýval a Šídlo
        na táboře ruší noční klid
        povídáním - oba milují Vedoucí, ale ta je blbá...&quot;</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/thebattleofblondyn.htm">The
        Battle of Blondýn</a> </b>(2003) • první pokus o jevištní bohatost (scénografií
        i akcí) - &quot;Ohromující
        šou, pastva pro oči, bitva blondýn...&quot;</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/sekvencetykve.htm">Sekvence
        tykve</a> / <a href="texty/pisne/ohm.htm"> Ohm</a> </b></font><a href="mp3/live/krviktotr_live_050608Ohm.mp3"><font color="#0000FF">mp3</font></a><font color="#000000"><b>
        </b>(2003) • složitá, a proto těžkopádná, ale zajímavá
        scénka o převtělování - &quot;Méďa Béďa v Indii...&quot;</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/elitniutopie.htm">Elitní
        utopie</a> </b>(2003) • sociální dobová satira, parodie na prosazující
        se směrnice EU - &quot;EU je šance pro každého,
        kdo si chce vydělat...&quot;</font></p>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/dobrikamaradi.htm">Dobří
        kamarádi u rozscestníku</a> / <a href="texty/pisne/krizovatkales.htm"> Křižovatka les</a>
        </b></font>
        <a href="mp3/live/krviktotr_live_050608Krizovatkales.mp3"><font color="#0000FF">mp3</font></a><font color="#000000"><b>
        </b>(2003) • prostá
        situace, které chybí konec, a to záměrně: typická nepointa KT -
        &quot;Dva dobří kamarádi jdou na vandr. Cestou najdou vyvrácený
        rozcestník. Oprava je zdrží...&quot;</font>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/tridejstvi.htm">Tři
        dějství</a> </b>(2003) • pokus o delší úsek, větší jevištnost s více
        herci a zároveň volnější strukturu vhodnou k improvizaci (to
        nenaplněno); velmi se vydařila parodická ruská stylizace - &quot;Celá
        rodina se náhodou sejde u svých pohádkově bohatých Babiček, které
        umírají. V televizi dávají fotbal a napjatou atmosféru ruší
        roztomilé koťátko...&quot;</font>
        <p style="margin-left: 10; margin-top: 0; margin-bottom: 0"><font color="#000000"><b><a href="texty/texty_hry_mnpl.html">Monopoly
        / společenská hra /</a> </b>(2003-4) • </font><a href="mp3/krviktotr_Monopoly_Kazdy%20vola%20cau.mp3"><font color="#0000FF">mp3
        <b>Každý volá čau</b></font></a><font color="#000000"> • původně scénka, která se
        rozrostla na skorohru - KT ji proto také rozšířili; napsáno pro
        celou Divadílnu - &quot;Františku Pantovárníkovi chybí k úplnému bohatství už jen státní
        kasa. Tu může získat jedině od Prachomila Navšeměje, pokud mu dá svoji
        dceru Portmonu Lisu. O tu ale stojí i chudý Liduš
        Muzikantský...&quot;</font><p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/obuchte.htm">O
        buchtě (Pohádka pro dospělé)</a></b>   (2004, 2005)
        • </font><a href="mp3/live/krviktotr_live_051204Obuchte.mp3"><font color="#0000FF">mp3</font></a><font color="#000000">
        • svojí hloubkou patrně nejzdařilejší scénka KT - &quot;Kedlubna je nešikovná žena a trápí tím své
        tři muže. Když opět spálí buchty, opustí ji...&quot;</font><p style="margin-left: 10; margin-top: 0; margin-bottom: 0"><font color="#000000"><b><a href="texty/pisne/gospel.htm">Gospel</a></b>
        (2004) • </font><a href="mp3/live/krviktotr_live_051105Gospel.mp3"><font color="#0000FF">mp3
        Návrat</font></a><font color="#000000"> / </font><a href="mp3/live/krviktotr_live_050723Gospel.mp3"><font color="#0000FF">mp3
        live</font></a><font color="#000000"> • první herecky pojatá píseň (dostala choreografickou
        podobu díky Bogdanu Cieślarovi) a zároveň první předváděná a zpívaná
        herci (a nikoli jen základním triem, což bylo obvyklé) - patří k
        nejúspěšnějším kouskům KT vůbec</font><p style="margin-left: 10; margin-top: 0; margin-bottom: 0"><font color="#000000"><b><a href="texty/texty_hry_navrat.htm">Návrat
        z proutí</a> </b>
        (2004-5, 2006) • první skutečná hra KT, promýšlená a na tělo psaná -
        &quot;Staří mládenci se 20 let trápí, kam se poděl jejich
        Dymorák. Zároveň se trápí mladými studentkami odvedle, které tajně milují. Slibné setkání
        přeruší nečekaný návrat Dymoráka...&quot;</font><p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/trimusketyri.htm">Tři
        mušketýři</a> </b>(2005) •&nbsp;</font><a href="mp3/live/krviktotr_live_051204Trimusketyri.mp3"><font color="#0000FF">mp3</font></a><font color="#000000">
        • hit sezóny, skutečně úspěšná a
        vydařená scénka pro základní trio - &quot;Athos,
        Aramis a nechápavý Porthos se rozčilují, že d'Artagnan spí s
        jejich Sissi, ačkoli ten není vůbec v rozpisu...&quot;</font><p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/moskevnicek.htm">Moskevníček</a>
        </b>(2005, 2006) • hravá hříčka - &quot;Krvik Totr přemýšlejí,
        jak asi vypadá Moskevníček. Ten se jim ukáže, ale příjemné setkání
        zhatí Kardinál Lomonosov...&quot;</font><p style="margin-left: 10; margin-top: 0; margin-bottom: 0"><font color="#000000"><b><a href="texty/pisne/ogrodek.htm">Ogródek</a>
        </b>(2005) • </font><a href="mp3/live/krviktotr_live_060213Ogrodek.mp3"><font color="#0000FF">mp3</font></a><font color="#000000">
        • úplně blbá píseň v polštině opsaná z učebnice -
        úplně jiný obsah však získala závažným zhudebněním (Sonia Cieślar)
        a hereckou akcí (další choreografická lahůdka Bogdana Cieślara)</font><p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/nejhravsechdob.htm">Nejúspěšnější
        hra všech dob</a> </b>(2005) • výjimečně zdařilý návrat do dob, kdy
        KT psali výtečné scénky pro herce; koncentrovaná parodie -
        &quot;Krvik Totr vybrali&nbsp; pro N. h. v. d. modelové postavy - Onu,
        Prvního milovníka, Soka, Zvíře a Pohádkového dědečka...&quot;</font><p style="margin-left: 10; margin-top: 0; margin-bottom: 0"><font color="#000000"><b><a href="texty/scenky/schnappi.htm" target="main">Schnappi
        v bukovém lese</a> </b>(2006) • výpravná kostýmní úchylárna
        parodující východoněmeckou didaktickou pohádku - jen pro otrlé!</font><p style="margin-left: 10; margin-top: 0; margin-bottom: 0"><font color="#000000"><b>Reloaded</b></font><font color="#000000"><b> </b>(2006) •
        hit sezóny, pohybová scénka poněkud vykrádající Matrix - &quot;Neo
        mezi třemi mušketýry...&quot;</font><font color="#000000">&nbsp;</font><p style="margin-left: 10; margin-top: 0; margin-bottom: 0"><font color="#000000"><b>Dožínky</b></font><font color="#000000"><b> </b>(2006) •
        po třech letech pokus o delší scénku - &quot;Ruralistická romance s brutálními
        muzikálovými prvky...&quot;</font><p style="margin-left: 10; margin-top: 0; margin-bottom: 0"><font color="#000000"><b><a href="texty/pisne/produkt.htm" target="main">Produkt</a>
        </b>(2005-6) • </font><a href="mp3/live/krviktotr_live_061018Produkt.mp3"><font color="#0000FF">mp3
        (premiéra)</font></a><font color="#000000"> / </font><a href="mp3/live/krviktotr_live_061111Produkt.mp3"><font color="#0000FF">mp3
        (Petrof)</font></a><font color="#000000"> • Krvik Totr tepou do blbosti
        doby (text jako by z pera vypadl
        Gábině Osvaldové) - ale hudba je skvostnou ozvěnou polského
        romantismu...</font>
        <p style="margin-left: 10; margin-top: 0; margin-bottom: 0"><font color="#000000"><b>Továrna</b>
        (2005-7) • druhá celovečerní hra KT - autoři se tentokrát zaměřili
        na propracované postavy modelového příběhu běžné továrny, který
        ale v roli manipulují, mění a rozvíjejí - dokud se jim vlastní příběh
        nevymkne pod rukama...</font>

        <p style="margin-left: 10; margin-top: 0; margin-bottom: 0"><font color="#000000"><b>Svázaná (Studie aplikovaného feminismu)</b>
        (2009) • třetí celovečerní hra KT, v komorním složení a poprvé bez hudby - "Tři chlapi v altánu. Neznají se. Nechtějí se. Nesnesou se. Ale přece mají něco společného. Kyselé hrozny."</font>

        </td>
    </tr>
  </table>
  </center>
</div>
<hr>
<hr>
<p style="margin-left: 10; margin-top: 0; margin-bottom: 0" align="center"><font color="#FFFFFF" size="2">©
2003 Krvik Totr Limity.</font></p>

</body>

</html>
