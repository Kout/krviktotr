<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Vzpomínky na Mount Everest</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p style="margin-top: 0; margin-bottom: 0"><font color="#000000"><i><font face="Arial" size="5">Vzpomínky
na Mount Everest&nbsp;&nbsp;&nbsp; </font></i><font face="Arial" size="2">(Novotný/Kout)</font></font></p>
<hr noshade color="#000000" size="1">
<p style="margin-top: 0; margin-bottom: 0"><a href="../../mp3/krviktotr_Bestof_09-Vzpominky%20na%20Mount%20Everest.mp3">mp3
studio</a></p>
<p style="margin-top: 0; margin-bottom: 0"><font color="#000000">&nbsp;&nbsp;&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">Hustě sněžilo. Skoro celá himalájská část Prahy byla už pod sněhem. Byla taková klemra, že všechno živé bylo zalezlé a všechno vylezlé mrtvé. Jen s jedinou výjimkou.<br>
Za komínem střechy světa se majestátně krčila drobná obrovská postava: něžný muž. Znuděně si prohlížel okolní činžáky - Nanga Parbat, Dhaulágiri, K2... Většina oken byla zabedněna fošnami proti mrazu.<br>
"Zabedněnci!" procedil.<br>
Dům, na němž něžný muž seděl, mu poskytoval dobrý výhled, protože to byl nejvyšší barák v ulici, Mount Everest.<br>
"Kde jsou ty časy, kdy tu byli jen jaci a jacísi horolezci," pomyslil se něžný muž. "Teď - všeobjímající pražská civilizace, která se roztáhla až sem."<br>
Teď z ní však zbyl jen čmoud.<br>
"To je ten pragocentrismus," brumlal si pod vousy zholený něžný muž. "Je jich všude plno, a jen napadne sníh, je jich plné Brno."<br>
Tam, v centru, uléhají Pražáci k zimnímu spánku.<br>
Něžný muž je nesnášel. Jednoho dne je prostě sebral a vydědil ze své společnosti. Potom vylezl na střechu.<br>
Dělal si tam manikúru, zatímco pragocentrici mrzli. U prsteníčku ho to přestalo bavit a začal si válet koule. Za chvíli vedle něj stáli tři sněhuláci.<br>
Jednou zrána, když se něžný muž probudil a shodil ze sebe sněhovou duchnu, uslyšel na komíně klobásící čapí rodinku. Utečenci ze severu zabrali prvního teplýho fleka, na který mohli postavit svůj slaměný kvartýr.<br>
Okna Mount Everestu se začala otevírat jako na povel. Valil se z nich hustý dým, který špinil padající sněhové bílo. Z oken se vykláněli zdušení ojínění nájemníci a kašlali jeden na druhého. Sněhuláci zběleli vzteky, praštili košťaty o střechu a vztekli na jih. Něžný muž na střeše povýšeně hleděl na vyděděnce dole. Jediní čápi, strojvůdci celého neštěstí, dál nezaujatě klobásili.<br>
Zatímco se začazený barák dusil, po bleskosvodu směle šplhala holčička. Vtom do ní uhodil kulový hrom.<br>
Něžný muž nakrčil nos. "Hrome, to byla šlupka!"<br>
"Od banánu," dodala holčička, která se napůl ohluchlá přehoupla přes okraj střechy.<br>
"Co sem lezeš, hluchavko?"<br>
"Náš byt je plný ošklivého kouře. Babička je moc nemocná, málem z toho zhebla. Je to totiž stará astbabička."<br>
"Co sem lezeš, hluchavko?"<br>
"No já myslela, že bys ty čápy mohl strčit do hajzlu. A vytáhni si už z uší tu sněžnou hluchotu, hlušino."<br>
"Co sem lezeš, hluchavko?"<br>
"Nechceš se stát kominíkem?"<br>
"Proč?"<br>
"Aby nám už kamna nečadila."<br>
"Pro takový vyděděnce nehnu ani brvou."<br>
"Ani bičíkem?"<br>
"Ani mrvou."<br>
"Udělej to aspoň pro ty čápy. Podívej, jaký jsou zkřehlý."<br>
Něžný muž se zamyslel a týden nato se rozhoupal k činu. Popadl čápy, svázal je k sobě jejich dlouhými krky, odkopl slaměný bejvák a vrazil je do komína. Z oken se počalo čadit ještě víc.<br>
Dojaté holčičce se začaly koulet slzy, jako když hrách na stěnu házíš.<br>
"A my tě považovali za vyděděnce..."<br>
"Mě?!?"<br>
"Víš, babička mi vyprávěla, jaké byly za mlada kruté mrazy. Babička mi vyprávěla vtipy, po kterých se kůň řehtal jako čerstvě padlý smích. Babička mi vyprávěla o strašném něžném muži, jejž příbuzní yeťťi vyhnali na střechu. Babička mi vyprávěla, jak krásné je hníst sníh a sníst hnis. - Mohl bys vytáhnout ty čápy, prosím tě?"<br>
"Vytáhnu. Ale napřed odvolej toho vyděděnce."<br>
"Proč?"<br>
"To, že jsem před rozvášněným davem ustoupil sem na střechu, neznamená, že jsem byl vyděděn. To já se zbavil vás."<br>
Něžný muž nešetrně odstrčil holčičku, rázně přistoupil ke komínu a vytáhl svazek doutnajících opeřenců.<br>
Náhle nebylo co říct. Nastal čas loučení.<br>
"Jsem na tebe hrdá. Nikdy nezapomenu na to, co jsi pro nás udělal."<br>
Něžný muž zůstal stát jako opeřen. Něco tak debilního mu ještě nikdy nikdo neřekl. A když uviděl v jejích očích třepotající se nevinnost s padesáti bílými hvězdičkami na modrém pozadí a červenobílými pruhy, na místě roztál.<br>
Holčička se raději vypařila. Když přišli poblicajti, viděli jen žlutou louži a nad ní obláček bílé páry.<br>
&nbsp;&nbsp;&nbsp;
</font></p>
<p style="margin-top: 0; margin-bottom: 0"><font face="Times New Roman" size="3" color="#000000">&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">©
1998 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
