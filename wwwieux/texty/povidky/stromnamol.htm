<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Strom je namol</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p style="margin-top: 0; margin-bottom: 0"><font color="#000000"><i><font color="#000000" size="5" face="Arial">Strom
je namol</font></i><font face="Arial" size="2">&nbsp;&nbsp;&nbsp;</font><i><font color="#FF6600" size="5" face="Arial">
</font></i><font face="Arial" size="2">(Novotný/Kout)</font></font></p>
<hr noshade color="#000000" size="1">
<p style="margin-top: 0; margin-bottom: 0"><font color="#000000">&nbsp;&nbsp;</font></p>
<p style="margin-top: 0; margin-bottom: 0"><i><font face="Times New Roman" size="3" color="#000000">Strom kopl panáka v kukuřičném poli a padl
naznak.</font></i></p>
<p style="margin-top: 0; margin-bottom: 0"><font face="Times New Roman" size="3" color="#000000">&nbsp;<br>
"Ten jilm je zase na šrot", vykoukla z okna ježibabička Těpolejová. Ježidědeček Těpoleje na to nic neřekl, protože při jídle se nemluví. Ježibabička Těpolejová nečekala odpověď. Vlastně od něj slyšela jen to "Ano" těsně před svatební hostinou. Ježibabička Těpolejová žrádlyplně pohlédla na svého. Ještě stále může, pomyslela si a vytáhla z Kazbundy další praženou kukuřici. Ustaraně se dívala na znaveného ježidědečka Těpolejeho. Celou noc nespal. Seděl za psacím stolem a jedl.<br>
"Už... nemůžu..."<br>
Kdopak to mluví? Travolta ne...<br>
"Už... ne..."<br>
Kdopak to mluví II.? Kdopak to mluví III.?<br>
"Už tu kukuřici nemůžu žrát!"<br>
Ježibabička Těpolejová se zarazila. To promluvil ježidědeček Těpoleje!<br>
"S tím se dá těžko co dělat," zahájila ježibabička Těpolejová trochu nejistě dialog, "když bydlíme v kukuřičném poli."<br>
"Musíme vodsuď vypadnout, nebo z tý kukuřice chcípnu!" řekl ježidědeček Těpoleje a usnul s kukuřicí na rtech.<br>
Ježibabička Těpolejová rozevřela poslední Renonci. Nadechla se, zacpala si nos a ponořila se do inzerátů.<br>
&nbsp;
<br>
• Mladá MŠ / 37 let / 19,6 DM / citově založená, s podvazky, vymění byt 1 + chlívek + pec za cokoli bez cukru. Zn.: Cukrovkářka 60 - 90 - 0 (není se mnou žádná prdel).<br>
&nbsp;
<br>
V to ráno odešli. Barák si s sebou vzít nemohli a kukuřici nechtěli. Bez zvládadel to zavazadli celkem snadno. Ruku v kapse přešli kukuřičného pole lán.<br>
Šli na to do lesa. Poprvé ježidědečka Těpolejeho nepíchaly kukuřičné stonky, ale hladil hebký mech. Ve stínu kapradiny byl chlápek. Zakopli o bludného Holanďana a ztratili se. Ježidědeček Těpoleje bez jídla a stravy. Ježibabička Těpolejová bez pití a vody. Konečně došli tam, kde šišky dávají dobrou chuť.<br>
"Stmívá se," mluvil ježidědeček Těpoleje z hladu.<br>
Jak se díval na rudlé nebe, spatřil svoji zamilovanou pochoutku z dětství.<br>
"Šišky!" sípl ježidědeček Těpoleje a hnal se do staré dobré Koruny. Zhltl šišku salámu a oči se mu rozzářily. Osvítily krajinu široko daleko. V šířce dálce spatřil světlík. Rychle spadl a hlásil to ježibabičce Těpolejové.<br>
"Kde je světlík, musí být i barák na výměnu," poznamenala moudře.<br>
Ježidědeček Těpoleje jí naslinil prst. Slina stékala po severní straně, kde měla ježibabička Těpolejová lišej. Tudy se vydali.<br>
V cíli je čekala s otevřenou náručí mladá mateřskoškolačka s podvazky a předala jim klíče.<br>
Ahoj.<br>
Šli upravenou cestičkou mezi záhonky k domečku, který se měl stát jejich novým domečkem. Jak se vyloupl ze šera, ustrnuli se nad ním.<br>
"Perník... samej perník?! Ani stopa po kukuřici! - Klíč... Rychle klíč!" potácel se vůní omámený ježidědeček Těpoleje. Narval klíč do zámku tak rychle a tak blbě, že ho zlomil. Okusil se ho zubama vytáhnout, ale spolkl ho. Lomcoval klikou, ale ta se mu jen přilepila k ruce. Nakonec se dveřmi prokousal.<br>
Stanuli v přepychově vybavené světnici. Ježidědeček Těpoleje váhal jen vteřinku. Vrhl se na perníkový nábytek, a kdyby v tu chvíli nepřišli Jednička s Máničkou, udělal by z toho brzy
holobyt.<br>
Rozlícený ježidědeček Těpoleje vyrušený od jídla je beze slova strčil do chlívku.<br>
"Co s těma uličníkama chceš dělat? Vždyť to jsou hodné děti," prosila za ně ježibabička Těpolejová. Její muž byl ale už zažrán do jídla. A při jídle se nemluví.<br>
Tak děti trpěly ve chvílku jen chlívi. Ježibabička Těpolejová přišla a utěšila je. - Nechala je sprásknout cukrmandlovou televizi. Potom spráskla ruce: "Taková zima a vy tu jste nahaté!" vykřikla a spráskala ty spratky.<br>
Přinesla jim svoje oteplovačky, a aby v nich neplavali, vypustila z nich vodu a Jedničku s Máničkou vykrmila do Těpolejovic ježivelikosti.<br>
Ďábelský plán! Posadila děti na lopatu a šoupla je do Pece.<br>
Krásně si tam zalyžovaly.</font></p>
<p style="margin-top: 0; margin-bottom: 0"><font color="#000000">&nbsp;&nbsp;</font></p>
<p style="margin-top: 0; margin-bottom: 0"><font color="#000000">&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">©
2000 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
