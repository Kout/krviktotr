<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Dračí doupě</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p style="margin-top: 0; margin-bottom: 0"><font color="#000000"><i><font size="5" face="Arial">Dračí
doupě</font></i><font face="Arial" size="2">&nbsp;&nbsp;&nbsp;</font><i><font color="#FF6600" size="5" face="Arial">
</font></i><font face="Arial" size="2">(Novotný/Kout)</font></font></p>
<hr noshade color="#000000" size="1">
<p style="margin-top: 0; margin-bottom: 0"><font color="#000000">&nbsp;&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">Drak! Vykoukl dvaadvacetkrát z draadračí sluje. Meč! Vykoukl jednou z pochvy.<br>
"Cože?!? Snad z vagíny!"<br>
Cože?!?<br>
"No tak z vagónu..."<br>
&nbsp;
<br>
"Kde se tady vzal ten vlak?" netušil drak, že v 22. století jsou ještě vlaky.<br>
"Cože?!?"<br>
Netušil drak, že v 22. století už nejsou vlaky. Ve 22. století jsou vlaky na draka.<br>
&nbsp;
<br>
Tiskový mluvčí Českých drak se učesal, než předstoupil za diktafon Mladé fronty na lístky.<br>
"To je... do novin?"<br>
"Áno...&quot;<br>
"Promiňte, jsem v presu," breptl tiskový mluvčí a zmizel za dveřmi.<br>
Nabubřelému žumpalistovi nevadilo, že se nemá koho ptát. A ptal se dál:<br>
"Můžete nám potvrdit, co je pravdy na tom, že že železniční tunel ucpal drak? - Můžete nám potvrdit, co je pravdy na tom, že draadraadrak je dvaadvacetihlavý? - Můžete nám potvrdit, co je pravdy na tom, že do dané lokality míří specialista James
Eisenbond?&quot;<br>
Tiskový mluvčí se zatím vrátil. "Pane žumpalisto, mohu vám pouze potvrdit, že je pravdy na tom, že do dané lokality míří specialista James
Eisenbond!&quot;<br>
&nbsp;&nbsp;
<br>
Do dané lokality zamířil specialista James Eisenbond. Zatímco dorážel, meč vykoukl z vagónu. Jeho jílec třímal hloupý mašinführer. Mával drakovi před vlakem, až z toho šly drakovy hlavy kolem.<br>
"Za princeznú! Chcu princeznú!"<br>
"Ne," řekl drak.<br>
"Co jako že né?" posmrkl hloupý mašinführer.<br>
"No prostě ne."<br>
"Já tu princeznu chcu!&quot;<br>
"Co to mele? Vo co mu de? Jaká princezna? Zašlápněte ho někdo!" mluvily jedna hlava přes druhou.<br>
Hloupý mašinführer z toho nebyl dvakrát moudrý. Byl totiž hloupý.&nbsp;<br>
Dupnul si, zašermoval mečem a dupnul si: "Já chcu -"<br>
&nbsp;
<br>
V tu chvíli se svět zastavil. Do dané lokality dorazil specialista James
Eisenbond.<br>
&nbsp;
<br>
Tiskový mluvčí Českých drak se rozcuchal radostí z:&nbsp;<br>
"Do dané lokality dorazil specialista James Eisenbond.&quot;<br>
"Můžete nám potvrdit, co je pravdy na tom, že do dané lokality dorazil specialista James
Eisenbond?&quot;<br>
"To je... do novin?"<br>
"Áno...&quot;<br>
"Promiňte, jsem v presu," breptl tiskový mluvčí a zmizel za dveřmi.<br>
Nabubřelému žumpalistovi nevadilo, že se nemá koho ptát. A ptal se dál:<br>
"Můžete nám potvrdit, co je pravdy na tom, že specialista James Eisenbond dosud nemá jasný plán? - Můžete nám potvrdit, co je pravdy na tom, že je rozpačitý a váhá? - Můžete nám potvrdit, co je pravdy na tom, že už ví, co a jak, a přitáhl si železniční uzel na kravatě?"<br>
Tiskový mluvčí se zatím vrátil: "Pane žumpalisto, mohu vám pouze potvrdit, že je pravdy na tom, že do dané lokality dorazil specialista James
Eisenbond!&quot;<br>
&nbsp;
<br>
Do dané lokality dorazil specialista James Eisenbond. Dosud neměl jasný plán, ale hned věděl, co a jak. Přitáhl si železniční uzel na kravatě. Nešťastnou vlastní debilitou náhodou se na něm oběsil.<br>
Hloupý mašinführer na vše zbyl sám.<br>
Meč, který již před třemi stránkami vykoukl z vagónu, znuděně zívl. Hloupý mašinführer se jej chopil a už to jelo!<br>
1. hlava. 2. hlava. 3. hlava. 4. hlava. 5. hlava. 6. hlava. 7. hlava. 8. hlava. 9. hlava. 10. hlava. 11. hlava. 12. hlava. 13. hlava. 14. hlava. 15. hlava. 16. hlava. 17. hlava. 18. hlava. 19. hlava. 20. hlava. 21. hlava. A ve finále uťal hloupý mašinführer Joseph Heller hlavu 22.<br>
&nbsp;
<br>
V Generálním štábu Českých drak to hučelo jako v kůle. Všichni železničáři už tu byli nastoupení: generál, plukovník, poručík, svobodník i zedník. Dálnopisy chrčely ve všech jazycích světa do některých zemí planet a podávaly svědectví o hrdinství, o smrti, o specialistovi Jamesi
Eisenbondovi. Generál na jeho symbolickou hruď připíchl titul Výhybkář in honoris
memoriam.<br>
&nbsp;
<br>
Tiskový mluvčí dojetím sejmul paruku a položil ji k věncům na hrdinově symbolické hrudi v Síni tradic.<br>
Ticho veselí náhle prořízl pochybovačný hlas.<br>
"Můžete nám potvrdit, co je pravdy na tom, že specialista James Eisenbond zahynul nešťastnou vlastní debilitou náhodou a draka osekal hloupý mašinführer Joseph
Heller?&quot;<br>
Dav štvavého žumpalistu Galéna ušlapal. Bílá nemoc se šíří dál.<br>
&nbsp;
<br>
Hloupému mašinführerovi Josephu Hellerovi je to jedno. Stejně tak mu nevadí, že ho všechna sláva minula. Hlavně že ho míjejí topoly, topoly, topoly a topoly - že jede, JEDE, JEDE!<br>
Za svojí princeznou...</font></p>
<p style="margin-top: 0; margin-bottom: 0"><font color="#000000">&nbsp;&nbsp;&nbsp;</font></p>
<p style="margin-top: 0; margin-bottom: 0"><font color="#000000">&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">©
2002 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
