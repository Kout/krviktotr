<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Vypitej hrnek</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p style="margin-top: 0; margin-bottom: 0"><font color="#000000"><i><font color="#000000" size="5" face="Arial">Vypitej
hrnek</font></i><font face="Arial" size="2">&nbsp;&nbsp;&nbsp;</font><i><font color="#FF6600" size="5" face="Arial">
</font></i><font face="Arial" size="2">(Novotný/Kout)</font></font></p>
<hr noshade color="#000000" size="1">
<p style="margin-top: 0; margin-bottom: 0"><font color="#000000">&nbsp;&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">"Hrnec, to je takovej nevohrabanej hroch. Většina hrnců jsou dutý hlavy. To je neštěstí, když se mezi ně dostane někdo normální - jako třeba já. Zkuste poslouchat celý noce voplzlý řeči vo plotýnkách. Nebo kastroly... Něco tak přízemního jsem ještě nepotkal. Ale vo tom se nebudem bavit, to je něco tak nechutnýho, voni se vůbec
nemejou... Proč zrovna já jsem se narodil jako hrnec... No to mi vysvětlete, doktore, proč zrovna já? Já, kterej se dennodenně drhnu od toho mastnýho spálenýho svinstva! - A ještě mě dali dohromady s tou hroznou pokličkou! To bylo prostě k nevydržení. A když už jsem fakt nemohl dál, tak jsem se sebral a vypadl z kredence. Chvíli jsem se jen tak toulal, ale bylo to k ničemu. Připadal jsem si úplně zbytečnej. Tak jsem šel poprvý k psychologovi. Byl to férovej chlap. Prohlíd mě a doporučil mi, abych si změnil nádobí. - Tak to byl boží nápad. Šel jsem na operaci a stal se ze mě hrnek. Umístili mě do novýho prostředí, abych si prej zvyk. Páni, to byla věc. Z poličky byl krásnej výhled na celou kuchyň - a ta čistota! Pořád jsem se mohl koupat v horký vodě, ježiš to jsme se nablbli v tý pěně - a čistá utěrka jenom pro nás hrnky. - Jenže - vostatní kluci, hrnky od přírody, hned jak si všimli mejch jizev, si ze mě začali utahovat, že jsem transnádobí. To bylo hrozný. Úplně mě
vodepsali. A tenkrát jsem začal chlastat. Jsem se úplně přestal vovládat, kontrolovat. - No prostě jsem do toho spad, stal se ze mě
notor. A voni do mě pak ryli ještě víc, nedali mi pokoj ve dne v noci - prej furt nalitej hrnek. A nakonec mě dohnali k tý sebevraždě. Když jsem byl nejvíc
vypitej. Chtěl jsem se vším skoncovat - tak jsem si uříz ucho. - Vlastně jsem teď vděčnej tý mističce, že mě zachránila. A vona - a vy, doktore, vy jste mi vážně dali novej smysl života. Já přece nechci bejt hrnek, už žádný lógry, melty, mlíko - bože jak já nesnáším mlíko! - já se chci mejt vždycky jako první, nechci tu smradlavou utěrku, chci aby mě leštili, hýčkali, chci se křišťálově třpytit ve vitríně, kde se nepráší a kde je ticho a klid, už nikdy nechci, aby ze mě srkali, i to láskyplné olizování talířů je málo, já chci, aby mne objímali a líbali, já chci být - sklenička!"<br>
&nbsp;&nbsp;
</font></p>
<p style="margin-top: 0; margin-bottom: 0"><font face="Times New Roman" size="3" color="#000000">&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">©
2000 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
