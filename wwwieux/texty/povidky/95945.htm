<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>&quot;9. 5. 945&quot;</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p style="margin-top: 0; margin-bottom: 0"><i><font color="#000000" size="5" face="Arial">&quot;9.5.945&quot;</font></i><font color="#000000"><font face="Arial" size="2">&nbsp;&nbsp;&nbsp;</font><i><font color="#FF6600" size="5" face="Arial">
</font></i><font face="Arial" size="2">(Novotný/Kout)</font></font></p>
<hr noshade color="#000000" size="1">
<p style="margin-top: 0; margin-bottom: 0"><a href="../../mp3/krviktotr_21st_05-9-5-945.mp3">mp3
studio</a></p>
<p style="margin-top: 0; margin-bottom: 0"><font color="#000000">&nbsp;&nbsp;&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">// Vyleze ven. Rozhlédne se. Ale co z toho bude mít? To je jedno, musí se nějak vyhecovat. Přece nebude pořád jenom sedět, čekat a sedět. //<br>
Jirchář nervózníma rukama vylezl ven. Než se rozhlédl, chviličku posečkal na zápřaží. A dál už se nedostal. Na zápřaží stál, čekal a stál. Jeho hecování mu teď bylo předplatné. Nevěděl co dál. Nervózně poklepával špičkou paty, hlavu opřenu o lokty, dlaně opřené o zábradlí. Opíral se, čekal a otíral mokré čelo.<br>
&nbsp;
<br>
// Něco určitě. Něco určitě chce. Ale CO chce? Co chce, vole? Kdyby nebyl tak blbý, bylo by to dobrý. To je blbý, že neví, co zapomněl. To je dobrý. //<br>
Zapomný stál jako tvrdý sýr vprostřed cesty. Do pootevřených úst mu vnikl doušek mouchy. Sklaplo mu. Nebyl schopen vzpomenout si na jedinou myšlenku. Tupě zíral a čekal, až přijde na to, na co čeká. Nepřicházelo to ani to. No a co? Beztak neví, na co čeká. Jen tak si nevzpomene. Zapomný dřepl na bobek a přehodil nohu přes hlavu. Čekal, až to přijde.<br>
&nbsp;
<br>
// Je v pohodě? Je. Čekat se dá v hospodě. Dá si ještě pivo? Dá. To bude ještě trvat, než se dočká. A i kdyby si po pár zdřímnul, vadí to? Nevadí. Čeká přece celá hospoda. Až to přijde, vzbuděj ho. //<br>
Pohodný si poručil první pivo. V šenku bylo plno. Nikdo neodolal občasnému pohlédnutí ke dveřím. V tom obrovském očekávání nikdo ani nedutal. Někteří byli tak nervózní, že nemohli ani chlastat. To čekání bylo k nevydržení. Jediný Pohodný pil v pohodě.<br>
&nbsp;&nbsp;
<br>
// Všichni moc myslej. On myslet nebude. Jednoho to zdržuje od práce. On bude jen čekat. Všichni teď na něco čekaj, ale nevědi na co. Jsou tím úplně posedlý. Jemu je to jedno. On si ten důvod našel. Čeká, až zahřmí. //<br>
Zahřmělo. Nunvář natáhl ruku, jestli se mu to nezdá. Nezdálo, nespal. V pravé pracce třímal dlažební kostku, na kterou dopadly husté kapky deště. Moment. Dlažební kostka! Kde se tu vzala? Tu se vzala! Nunvář při tom, jak nepřemýšlel, protože jediný věděl, na co čeká, mimoděk vytrhával ze silnice dlažební kostky a házel je za sebe. Byla za ním už pěkná hromada. Teď už tady povoz neprojede.<br>
Nunvář si uvědomil, co neměl, a začal hradbu z kostek uklízet. Připadal si jako otrok, když ho májový deštík bičoval do zad, ale dělal, co musel, rád.<br>
&nbsp;
<br>
V šenku bylo dusno jako v kostele. To čekání bylo opravdu k nevydržení. Až konečně... Tenkrát na východě zahřmělo, přitekly mraky a déšť spustil tu svou. Hostinec ožil. Všickni na sebe jukli a v tu ránu byli před dveřmi. Konečně se dočkali. Teď to musí přijít! Nervozitu vystřídala nervozita. Chtěli už ven!<br>
Pohodný dopil, vstal a jako první vykvačil ze dveří. V napjatém očekávání se hrnuli za ním.<br>
Propletli se mezi kapkami, bylo jich čím dál víc. Na hlavní polní s sebou strhli Zapomnýho. Jirchář se přestal zbůhdarma opírat a přidal se k davu i se zábradlím.<br>
Po hodné chvíli se Pohodný zastavil. V cestě mu překážel nunvář zcela zabraný do odklízení hromady mimoděk vytrhaných dlažebních kostek.<br>
"Počkáme tady," rozhodl Pohodný. Déšť přinesl vůni keříků šeříku.<br>
Čekali. Nový průvan šeříku probral do kompletace zažraného nunváře.<br>
Vrátil poslední kostku, již celou dobu třímal v pravé pracce, na své místo a odlehčeně vstal. Obrátil se, zfamfrněl.<br>
"Co je?" vytrhl čekající z vytržení. "Na co čekáte? Běžte domů!"<br>
Kšandu. - Totiž šli.<br>
&nbsp;
<br>
Chcalo a chcalo. Celý den na to čekali. A nakonec nic nepřišlo. Jen chcalo a
chcalo.</font></p>
<p style="margin-top: 0; margin-bottom: 0"><font color="#000000">&nbsp;&nbsp;&nbsp;</font></p>
<p style="margin-top: 0; margin-bottom: 0"><font color="#000000">&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">©
2000 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
