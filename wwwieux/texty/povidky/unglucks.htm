<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Unglücksstätteleichenmärchen</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p style="margin-top: 0; margin-bottom: 0"><font color="#000000"><i><font size="5" face="Arial">Unglücksstätteleichenmärchen</font></i><font face="Arial" size="2">&nbsp;&nbsp;&nbsp;</font><i><font color="#FF6600" size="5" face="Arial">
</font></i><font face="Arial" size="2">(Novotný/Kout)</font></font></p>
<hr noshade color="#000000" size="1">
<p style="margin-top: 0; margin-bottom: 0"><a href="../../mp3/krviktotr_Bestof_17-Unglucksstatteleichenmarchen.mp3">mp3
studio</a></p>
<p style="margin-top: 0; margin-bottom: 0"><font color="#000000">&nbsp;&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">Letadlo se roztříštilo o krtinec. Celé místo neštěstí vzplanulo
planenem. Všichni cestující byli na místě naštěstí mrtví. Nikdo nebyl nemístně živý. Hromady mrtvol se povalovaly pátý přes devátý a druhej bez dvou za dvacet. Letadlo spadlo o páté. Mrtvoly anglických džentlmenů - pozdvižené šálky, pozdvižené obočí. To je pozdvižení!<br>
Všude mrtvo. Popel se zvolna usadil na místo neštěstí. Nikde ani živáčka.&nbsp;<br>
Tak skončil podzim.<br>
&nbsp;
<br>
Přišlo jaro. Ani místo neštěstí nezůstalo výjimkou. V paprscích jarního sluníčka se tetelil mrtvolný puch. Hromady mrtvol rozkvetly. Pomněnky, fialky, ostročka stračka, petrkýče, sasanka, korály a jiní mořští živočichové, kopretiny, kapradiny, malý doubek, mateřídouška, sluníčko, ohníček, kočičky, pejskové, bříčapkové a jiné květinky literární. Na holohlavé holé hlavě mrtvého syna sira Winstona Churchilla se uchytil netřesk. V oku kapitána Letadla odkvétala poslední sněženka.<br>
Z hor scházela Heidi, děvečka z hor. Když přišla na místo neštěstí plné hromad mrtvol, dostala chuť na rakvičku. Místo toho neštěstí však oškubala několik trsů džentlemanů a povila si věneček.<br>
Tu místo neštěstí zahulila tma. I tu a tam. A z hor se ozval doktor z hor.<br>
&quot;Hajdy domů!"&nbsp;<br>
Mazala.<br>
&nbsp;
<br>
Přišlo léto. Zahnívající mrtvoly se obsypaly jahůdkami. Z podhorské vísky vyrazil k místu neštěstí hoch
Nieder. Hoch Nieder byl malý sudetský Němeček. Jako takový ještě nikdy neviděl tolik jahůdek pohromadě. S nadšeným zajódlováním se vrhl mezi haldy mrtvol a trhal jahůdky jako blázen. Teprve k večeru se hoch Nieder vydal s plnými hrstmi jahůdek domů dolů.<br>
&nbsp;
<br>
A zase přišlo podzim. Angličané už rok hnili na jednom místě neštěstí.&nbsp;<br>
Všechny vlasy jim již opadaly, jenom George Modřín - opadaly taky.<br>
A hoch Nieder se konečně potkal s Heidi, děvečkou z hor.<br>
"Houby! Nejdřív šli na houby!"<br>
A pak se hoch Nieder konečně potkal s Heidi, děvečkou z hor.<br>
"Houby! Místo neštěstí obalily houby."<br>
A už tu byli oba - Heidi, děvečka z hor, i hoch Nieder. V pohorách lezli po horách mrtvol a pro houby jeden druhého neviděli.<br>
Kroužili kolem sebe v bezelstných kruzích a pomalu stoupali na nejvyšší haldu mrtvol. Když stanuli na vrcholu, stanuli úžasem - hříb jak rotunda! Přes houbu se neviděli. A tu se jejich ruce nahmataly v podhoubí.<br>
V podhoubí se sblížili, pod houbou se zblízali, no a pak se pomilovali!<br>
Věneček, který si zde Heidi, děvečka z hor, na jaře upletla, ztratila.<br>
&nbsp;
<br>
Hoch Nieder Heidi, děvečku z hor, konečně oslovil. Protože hoch Nieder  neuměl česky, ale
Heidi, děvečka z hor, uměla německy, nehovořili spolu hoch Nieder a Heidi, děvečka z hor, česky, ale německy.<br>
Weil die Anderen an der Unglücksstätte, außer den toten Engländer besonders Kapitän
Flugzeug, dem zu seines Vaters Lebzeiten die Sprachen gar nicht in den Kopf
gingen, kennen nicht Deutsch sprechen, kommen wir weiter.*<br>
Po bouřlivém rozhovoru plném ostrých ß hoch Nieder a Heidi, děvečka z hor, vstali z mrtvých a šli.<br>
Kam šli? Šli životem.<br>
&nbsp;
</font></p>
<p style="margin-top: 0; margin-bottom: 0"><i><font face="Times New Roman" size="2" color="#000000">* Protože ostatní na místě neštěstí, vedle mrtvých Angličanů zvláště kapitán Letadlo, který byl za života svého otce na jazyky úplně tupý, neuměli německy, pokračujme dále.</font></i></p>
<p style="margin-top: 0; margin-bottom: 0"><font color="#000000">&nbsp;&nbsp;</font></p>
<p style="margin-top: 0; margin-bottom: 0"><font color="#000000">&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">©
2001 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
