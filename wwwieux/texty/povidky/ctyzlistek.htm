<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Čtyžlístek</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p style="margin-top: 0; margin-bottom: 0"><font color="#000000"><i><font size="5" face="Arial">Čtyžlístek</font></i><font face="Arial" size="2">&nbsp;&nbsp;&nbsp;</font><i><font color="#FF6600" size="5" face="Arial">
</font></i><font face="Arial" size="2">(Novotný/Kout)</font></font></p>
<hr noshade color="#000000" size="1">
<p style="margin-top: 0; margin-bottom: 0"><a href="../../mp3/krviktotr_Bestof_16-Ctyzlistek.mp3">mp3
studio</a></p>
<p style="margin-top: 0; margin-bottom: 0"><font color="#000000">&nbsp;&nbsp;</font></p>
<p style="margin-top: 0; margin-bottom: 0"><i><font face="Times New Roman" size="3" color="#000000">Všechna dobrodružství začínají doma. Čtyřlístek zrovna slavil narozeniny Ivana Stěpanoviče Koněva, když se to stalo. Prase kozu potrkalo.</font></i><font face="Times New Roman" size="3" color="#000000"><br>
&nbsp;
<br>
&quot;Bobíku, nech paní listonošku!" volala Fifinka od buchet z kuchyně oknem ven.&nbsp;<br>
"Co nám nesete, paní Zajícová?" zeptal se periskopem Myšpulín, který na zahradě opravoval Ivanu Stěpanovičovi ponorku.<br>
"Mám tady dopis pro pana Pinďu,&quot; oprašovala si listonoška potrkané místo.<br>
"Mat!" napálil Pinďa Koněvova krále a už držel dopis v pacce.<br>
"Kdo ti to píše, Pinďo?&quot; vyzvídala Fifinka od buchet.<br>
"Píšou mi děti z 5. C. Poslouchejte."<br>
&nbsp;
<br>
<i>Milý Pinďo! Na skupinové terapii nás napadlo, kolik dětí pije. Nechceme, aby skončily v léčebně jako my. Myslíme si, že by s tím Čtyřlístek měl něco dělat. Pomozte jim od alkoholu! Přece se nebojíte opice!<br>
Děti z 5. C</i><br>
&nbsp;
<br>
"Že napsali zrovna tobě, Pinďo,&quot; jízlil se Bobík. "Já jsem vzduch?"<br>
"Zapomínáš, že jsem bývalý alkoholik," Pinďa. "Léčil jsem se s jejich paní učitelkou."<br>
Fifinka od buchet vykoukla z kuchyně s prvním nápadem. "Vezmeme všechen alkohol a dáme ho do
buchet. Bobík je pak sní."<br>
"Ťuk ťuk!&quot; zaklepal Bobík. "Copak jsem mišuge?"<br>
"Pozveme všechny děti z hospody a vystrojíme u Blaťáku skupinovou terapii," navrhoval zkušený Pinďa.<br>
Vtom se rozlétly dveře, a když se rozptýlil kouř, stál u stolu Myšpulín s vynalézavým nápadem: "Terapie nic nevyřeší. Nejlepší bude jít a všechny hospody vypít. Abych nezapomněl, tvá ponorka je opravená, Ivane Stěpanoviči.&quot;<br>
&quot;Spasíba! Na oplátku vám pomůžu vypít vodku."<br>
"Já si beru na starost mrkvové čůčo,&quot; volal Pinďa.<br>
"A já griotku," hlásila se od buchet Fifinka.<br>
"Já pivo," olízl se Bobík.<br>
Myšpulín na to šel vědecky. "Dám si to, co zbylo. A nazvu to Mrtvá máta."<br>
"Co to je?" dotíral maršál Koněv.<br>
"Zelená s francovkou."<br>
"S tím ti taky pomůžu," přibíral si maršál další práci.<br>
&nbsp;
<br>
<i>Jak řekli, vypili.</i><br>
&nbsp;
<br>
Nazítří přišla veliká kocovina. Čtyřlístek v mátohách polehával v postelích a děti ze zavřených hospod mu měnily studené obklady. Nejhůře odpadl Ivan Stěpanovič Koněv, maršál Sovětského svazu, který se zřídil jako carský důstojník a ještě v noci šel se svou ponorkou ke dnu. Nejlépe si vedl zkušený Pinďa, který teď seděl u stolu a psal do léčebny:<br>
&nbsp;
<br>
<i>Milé děti! S dětmi to dopadlo dobře. S Fifinkou, Bobíkem a Myšpulínem trošku hůř. Přijeďte se na ně podívat a příště si to zkuste vypít samy. Přece byste se nebály opice.<br>
Váš Pinďa<br>
&nbsp;&nbsp;
</i></font></p>
<p style="margin-top: 0; margin-bottom: 0"><font face="Times New Roman" size="3" color="#000000"><i>&nbsp;</i></font></p>
<p style="margin-top: 0; margin-bottom: 0"><font face="Times New Roman" size="3" color="#000000">©
2000 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
