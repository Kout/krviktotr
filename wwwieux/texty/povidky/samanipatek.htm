<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Sám, ani Pátek</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p style="margin-top: 0; margin-bottom: 0"><font color="#000000"><i><font size="5" face="Arial">Sám,
ani Pátek</font></i><font face="Arial" size="2">&nbsp;&nbsp;&nbsp;</font><i><font color="#FF6600" size="5" face="Arial">
</font></i><font face="Arial" size="2">(Novotný/Kout)</font></font></p>
<hr noshade color="#000000" size="1">
<p style="margin-top: 0; margin-bottom: 0"><font color="#000000">&nbsp;&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">"Mně je hrozně smutno, já jsem jak trosečník na tramvajovém ostrůvku," řekl trosečník na tramvajovém ostrůvku a hodil prázdnou láhev se zprávou do moře automobilů. Jak dlouho už to je, co ho zlí černí uniformani vyhodili z tramvaje a nechali ho na opuštěném ostrůvku.<br>
"Vždycky jsem byl všem ukradený, šířil jsem kolem sebe odcizení. A protože uniformani tramvaj proti odcizení chránili, musel jsem předčasně vystoupit."<br>
Celou věčnost se na obzoru neobjevila jediná tramvaj. Trosečník se pokusil karburácející moře překonat. Mezi semaforovými vlnami spatřil převrhnutou lodičku a zamířil k ní. Nová vlna ji otočila k němu a trosečník ztuhl: ŽRALOK! Hnal se zpátky na ostrůvek a vstoupit do vln už se neodvážil.<br>
"Mám hlad," hladověl trosečník a prohledal si kapsy. Našel jenom lístek. Složil z něj mušku a lákal na ni žáby. Jedna se chytla. Přitáhl ji a chtěl ji..., ale praštila ho kabelkou a byla pryč. - Znovu nahodil... řeč s jinou žábou.<br>
"Našel jsem zde cedulku s nápisem NA ZNAMENÍ," osměloval se trosečník. "Znáte to znamení?"<br>
Žába s korunkou na hlavě beze slov zvedla ruku a zatřepala jí. V tom okamžení přijela tramvaj a vzala trosečníka i žábu na palubu. Trosečník se vzdaloval ostrůvku a zahořel k žábě.<br>
Kouření zakázáno. Kontrola jízdenek. Byla to revizorka.<br>
&nbsp;&nbsp;
</font></p>
<p style="margin-top: 0; margin-bottom: 0"><font face="Times New Roman" size="3" color="#000000">&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">©
2000 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
