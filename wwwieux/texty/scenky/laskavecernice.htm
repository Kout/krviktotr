<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Láska je jako večernice / Píseň z kotlíku</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p class="MsoNormal" style="margin-top: 0; margin-bottom: 0"><i><font size="5" face="Arial">Láska
je jako večernice</font></i><font face="Arial" size="2">&nbsp;&nbsp;&nbsp;</font><i><font color="#FF6600" size="5" face="Arial">
</font></i><font face="Arial" size="2">(Novotný/Kout)</font></p>
<hr noshade size="1" color="#000000">
<p class="MsoNormal" style="margin-top: 0; margin-bottom: 0"><a href="../../mp3/live/krviktotr_live_060325Laska.mp3">mp3
live</a></p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0"><i>Mýval
a Šídlo spí ve spacácích. Pauza. Náhle tam s&nbsp;baterkou vtrhne krásná
vedoucí.</i></p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Vedoucí
pionýrská</b>: Tak! Co je to tady! Jaktože nespíte!
A to mi jako vysvětlíte jak! <i style="mso-bidi-font-style:normal">(Ustoupí a
sleduje)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(nočněmůrně vyletí a s&nbsp;výkřikem
praští Šídla, opět padne a spí)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>
<i style="mso-bidi-font-style:normal">(probudí se a vyjukaně)</i>: Aú, co mě
mlátíš! <i style="mso-bidi-font-style:normal">(Praští Mývala a opět si
lehne)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(rána v&nbsp;něm vyvolá další noční
můru, vyletí a znovu praští Šídla, padne)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>
<i style="mso-bidi-font-style:normal">(vstane)</i>: Aú, co mě zase mlátíš. <i style="mso-bidi-font-style:normal">(Praští
Mývala, zatřese s&nbsp;ním) </i>Slyšíš? Co mě pořád mlátíš? <i style="mso-bidi-font-style:normal">(Praští
ho)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(probere se, zpitomělý)</i>: Já tě
nemlátím! <i style="mso-bidi-font-style:normal">(Praští ho)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
No teďs mě ale praštil! <i style="mso-bidi-font-style:normal">(Praští ho)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Nepraštil! <i style="mso-bidi-font-style:normal">(Prásk)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Praštil! <i style="mso-bidi-font-style:normal">(Prásk)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Co mě mlátíš? <i style="mso-bidi-font-style:normal">(Prásk)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Nemlátím. <i style="mso-bidi-font-style:normal">(Prásk)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
No to mě teda mlátíš! <i style="mso-bidi-font-style:normal">(Prásk)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>
<i style="mso-bidi-font-style:normal">(ztuhnou)</i> Chceš jednu? <i style="mso-bidi-font-style:normal">(oba
se překulí na stranu)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(ztuhnou)</i>: Co strkáš! <i style="mso-bidi-font-style:normal">(překulí
se na druhou)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>
<i style="mso-bidi-font-style:normal">(ztuhnou)</i>: Co škrábeš, seš normálně
ženská, holčičák! <i style="mso-bidi-font-style:normal">(překulí se
doprostřed scény)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(ztuhnou)</i>: Kdo je u tebe holčičák,
ty – holčičáku! <i style="mso-bidi-font-style:normal">(Praští ho)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Aú, tos přehnal, tohle! <i style="mso-bidi-font-style:normal">(Praští ho)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(chytne se na bolavém místě)</i>: Tys
to přehnal, to bylo moc!</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>
<i style="mso-bidi-font-style:normal">(dobrácky, smířlivě)</i>: Tak mi to
vrať, ať jsme si kvit. <i style="mso-bidi-font-style:normal">(Dostane ránu a
drží se za bolavé místo) </i>Tohles přehnal ty!</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(dobrácky)</i>: Tak mi to taky vrať, ať
jsme si kvit. <i style="mso-bidi-font-style:normal">(Dostane menší ránu)</i>
Tohle bylo víc než já! <i style="mso-bidi-font-style:normal">(Dá menší ránu)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
To bylo moc. <i style="mso-bidi-font-style:normal">(Prásk)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Pořád máš víc. <i style="mso-bidi-font-style:normal">(Prásk)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
No ale já tě praštil míň! <i style="mso-bidi-font-style:normal">(Prásk)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Ale takhle moc teda ne. <i style="mso-bidi-font-style:normal">(Prásk)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Ty to vždycky přeženeš... <i style="mso-bidi-font-style:normal">(Chce ho něčím
majznout a popadne nohu Vedoucí)</i></p>
<p class="MsoNormal" style="margin-top: 0; margin-bottom: 0"><i style="mso-bidi-font-style: normal">&nbsp;</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Vedoucí
pionýrská</b>: Tak! Co je to tady! Jaktože se
perete! A to mi jako vysvětlíte jak! <i style="mso-bidi-font-style:normal">(Mýval
se Šídlem se na ni nevinně vyjukaně podívají, Vedoucí se přísně dívá
z&nbsp;jednoho na druhého, pauza. Pak beze slova odchází. Dva táborníci ji
vyprovázejí stejně nevinným pohledem. Sednou si a opřou se sdělivě o zeď)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Já ji miluju.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Ty ji taky miluješ?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
No. – Ty ji taky miluješ?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Hm.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
A jak ji miluješ?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Dlouho.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Já děsně!</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Miluješ ji víc než Žváro?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(pauza)</i>: Ne. Ale děsně.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Já dlouho.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
A ty ji miluješ víc než Žváro?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>
<i style="mso-bidi-font-style:normal">(pauza)</i>: Asi jó.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Tak já ti ji nechám.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>
<i style="mso-bidi-font-style:normal">(pauza)</i>: Když vona má stejně
tamtoho... Evelína.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(pauza)</i>: Tak ho přepadneme.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Jak?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Ze zálohy.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Jako zezadu?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Ne, jako úkladně.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
A kdy?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
V&nbsp;lese.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
U umývárky?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Ne, po večerce.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Až zahouká sova?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Natáhneme špagát přes cestu.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Uzlovačka je moc krátká.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Na to jsem už pamatoval. Svážeme je.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>
<i style="mso-bidi-font-style:normal">(pauza)</i>: Nemáš strach?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(pauza)</i>: Ne, ale děsně.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Víc než Žváro?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Asi jo.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>
<i style="mso-bidi-font-style:normal">(zklamán)</i>: Tak já mu ji teda nechám...</p>
<p class="MsoNormal" style="margin-top: 0; margin-bottom: 0">(<i style="mso-bidi-font-style:
normal">Zmlkneme. Pauza plná ticha)</i></p>
<p class="MsoNormal" style="margin-top: 0; margin-bottom: 0"><i style="mso-bidi-font-style: normal">&nbsp;</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Vedoucí
pionýrská</b> <i style="mso-bidi-font-style:normal">(vtrhne)</i>:
Tak! Co je to tady za řev! A to mi jako vysvětlíte jak! <i style="mso-bidi-font-style:normal">(Mýval
se Šídlem se na něj znechuceně ksichtí, ona na ně přísně. Pauza. Vedoucí
odchází, provázena znechucenými pohledy)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Stejně má křivý nohy.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
A zelený zuby.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
A modrý voči –</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Blbá blondýna. <i style="mso-bidi-font-style:normal">(Lehnou si)</i></p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(pauza)</i>: Vidíš těch hvězdy?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Kde?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Tam jak jsou.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Vidím.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Ty tam vidíš?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
No vidím.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Tak to jseš hrozně blbej. Protože seš blbej, jak daleko vidíš.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Tak to seš taky hrozně blbej, když tam vidíš.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Jenže já tam nevidím, heč!</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Tak to seš blbej! Kup si [Hubleův] teleskop!</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(pauza)</i>: Spíš?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Ne. – A ty?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Taky ne. – Ty hvězdy tam pořád jsou.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Takže je taky vidíš! Takže seš taky blbej!</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Hlavně že ty seš chytrej!</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>
<i style="mso-bidi-font-style:normal">(pauza. Zvedne stupidně ruku, trčí mu
celou dobu vzhůru jako pařát, na nic neukazuje)</i>: Myslíš – jsou-li tam
tvoři jako my, jsou-li tam lidi taky?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Určitě maj stejný problémy jako my.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Myslíš, že tam maj taky vedoucí?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Určitě tam maj metanový jezírka.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Kecáš –</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Se vsaď!</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Vo co!</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Že nerozbiješ atom!</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
To víš že jo – na protony, elektrony a neutrony.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
A to je všechno? Dál se to jako nedělí?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Dělí – normálně na kvarky.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
A kvarka se jako rozdělit nedá?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Dá – na dva kvarky.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
A dál už to nejde?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
No pořád to jde, zase na další kvarky.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Ale to by to takhle šlo donekonečna, ne? Všechno se dá přece rozpůlit?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
No jasně, jenže to už je úplně zanedbatelný, nulová velikost, víš?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>
<i style="mso-bidi-font-style:normal">(pauza)</i>: A tyhle malý věci daj
dohromady všechno?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
No – vlastně jsme shluky zanedbatelnejch sraček.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Tý jo.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>
<i style="mso-bidi-font-style:normal">(pauza)</i>: Spíš?</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Mýval</b>:
Spím.</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Šídlo</b>:
Já taky. <i style="mso-bidi-font-style:normal">(Padne mu ruka. Oba spí. Pauza.
Vtrhne Vedoucí)</i></p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0"><b style="mso-bidi-font-weight:normal">Vedoucí
pionýrská</b>: Tak! Co je to tady! Jaktože spíte!
Máte hlídku! <i style="mso-bidi-font-style:
normal">(Vstanou, každý odchází na jinou stranu, ale čelem k Vedoucí. Ta
se na ně střídavě dívá. Nakonec rozpřáhne finálně ruce)</i> A to mi
jako vysvětlíte jak!</p>
<p class="MsoNormal" style="margin-top: 0; margin-bottom: 0"><i style="mso-bidi-font-style:normal">(Pauza.
Drsně k publiku)</i>  Hrrrm, hrrrm – sem pustila strach! Tady bude kázeň! <i style="mso-bidi-font-style:
normal">(Lišácky se podívá vlevo, vpravo, jestli je čistý vzduch. Popadne
kytaru a sedne si, zaníceně zichovsky zpívá)</i></p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0"><i><font size="4" face="Arial">Píseň
z kotlíku</font></i><font face="Arial"><span style="font-size:16.0pt;mso-bidi-font-size:12.0pt"> </span><span style="font-size:10.0pt;mso-bidi-font-size:12.0pt">(Hudba:
Votava)</span></font></p>
<p class="MsoNormal" style="margin-top: 0; margin-bottom: 0"><font color="#000000"><a href="../../mp3/live/krviktotr_live_040717Pisenzkotliku.mp3">mp3
live</a></font></p>
<p class="MsoNormal" style="margin-top: 0; margin-bottom: 0"><font face="Arial"><span style="font-size: 10.0pt; mso-bidi-font-size: 12.0pt">&nbsp;</span></font></p>
<p class="MsoNormal" style="margin-top: 0; margin-bottom: 0"><font color="#000000">Dým stoupá nad stádem&nbsp;<br>
kopyta duní prérií&nbsp;<br>
poslední expres vodjel&nbsp;<br>
mám vestu z kůží zmijí  &nbsp;<br>
&nbsp;
<br>
&nbsp;&nbsp;&nbsp; Jouvaj jouvaj –<br>
&nbsp;&nbsp;&nbsp; všechno přebolí<br>
&nbsp;&nbsp;&nbsp; jouvaj jouvaj –<br>
&nbsp;&nbsp;&nbsp; s kytarou v údolí<br>
&nbsp;&nbsp;&nbsp; jouvaj jouvaj –<br>
&nbsp;&nbsp;&nbsp; brnkám ze zvyku –<br>
&nbsp;&nbsp;&nbsp; jouvaj jouvaj –<br>
&nbsp;&nbsp;&nbsp; píseň z kotlíku  &nbsp;<br>
&nbsp;
<br>
Byla to moje poslední banka&nbsp;<br>
a ty ses mi připletla pod prsty&nbsp;<br>
ten kolt vyštěk sám&nbsp;<br>
a od těch dob musím na cesty<br>
&nbsp;
<br>
&nbsp;&nbsp;&nbsp; Jouvaj jouvaj...  &nbsp;<br>
&nbsp;
<br>
V tý naší osadě dřevěný&nbsp;<br>
pásl jsem krávy divoký&nbsp;<br>
indiáni svině český mě rozkradli&nbsp;<br>
musel jsem tu banku udělat<br>
&nbsp;
<br>
&nbsp;&nbsp;&nbsp; Jouvaj jouvaj... 2x</font></p>
<p class="MsoNormal" style="margin-top: 0; margin-bottom: 0"><font color="#000000">&nbsp;</font></p>
<p class="MsoNormal" style="margin-top: 0; margin-bottom: 0"><i>(Vtrhnou
Mýval se Šídlem, mlátí do kotlíku)</i></p>
<p class="MsoNormal" style="margin-top: 0; margin-bottom: 0"><b>Mýval</b>:
Budíček!</p>
<p class="MsoNormal" style="margin-top: 0; margin-bottom: 0"><b>Šídlo</b>:
Nástup!</p>
<p class="MsoNormal" style="margin-top: 0; margin-bottom: 0"><b>Mýval
</b><i style="mso-bidi-font-style:normal">(k překvapené Vedoucí)</i>: Tak!</p>
<p class="MsoNormal" style="margin-top: 0; margin-bottom: 0"><b>Šídlo</b>:
Co je to tady!</p>
<p class="MsoNormal" style="margin-top: 0; margin-bottom: 0"><b>Mýval</b>:
Jaktože zpíváte!</p>
<p class="MsoNormal" style="margin-top: 0; margin-bottom: 0"><b>Oba</b>:
A to nám jako vysvětlíte jak!</p>
<p class="MsoNormal" style="margin-top: 0; margin-bottom: 0"><b>Šídlo</b>:
Máte rozcvičku!</p>
<p class="MsoNormal" style="margin-top: 0; margin-bottom: 0"><b>Vedoucí
Pionýrská </b><i style="mso-bidi-font-style:normal">(Eh! na jednoho, Eh! na
druhého, Eh! úklona, všichni)</i></p>
<p class="MsoNormal" style="margin-top: 0; margin-bottom: 0"><i style="mso-bidi-font-style: normal">&nbsp;</i></p>
<p class="MsoNormal" style="margin-top: 0; margin-bottom: 0"><b>Vedoucí</b>/<b>Filip
</b><i style="mso-bidi-font-style:
normal">(zvedne se)</i>: A ti, kteří teď právě vstali, si s námi mohou
zacvičit.</p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0">[
následuje Rozcvička (Vlk) ]</p>
<p class="MsoBodyText" style="margin-top: 0; margin-bottom: 0">&nbsp;</p>
<p class="MsoBodyText" style="margin-top: 0; margin-bottom: 0">&nbsp;</p>
<p class="MsoBodyText" style="margin-top: 0; margin-bottom: 0"><font size="3">©
2003 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
