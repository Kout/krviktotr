<html>

<head>
<meta http-equiv="Content-Language" content="cs">
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Kdo jsou teroristé tohoto alba?</title>
</head>

<body>

<div align="center">
  <center>
  <table border="1" cellpadding="0" cellspacing="0" width="100%" style="border-top-style: solid; border-bottom-style: solid" bordercolor="#000000" bordercolorlight="#000000" bordercolordark="#000000">
    <tr>
      <td width="34%" valign="top" align="left"><img border="0" src="krviktotr.jpg" width="250" height="343"></td>
      <td width="66%">
        <p style="margin-left: 5; margin-right: 5; margin-top: 0; margin-bottom: 0" align="left"><font size="6"><b><a name="kt"></a><font color="#FF0000">Krvik
        Totr</font></b> </font>• Nejdéle trvající a nejslavnější skupina
        na albu - zakladatelé uměleckého směru &quot;vokovický
        underground&quot;, k němuž se hlásí i ostatní zúčastněné grupy,
        vznikli již roku 1992, víceméně pod vlivem politických událostí
        doprovázejících osamostatňování (posléze) Svrchovaných Vokovic.
        Pouliční boje tehdy doprovázeli a hrdinné povstalce morálně drželi
        na výši zpěvem socialistických písní, po jejichž sborových
        provedeních se nepřátelé zalekli a utíkali ucho neucho. Oslavovaní
        Krvik Totr se pak přeorientovali na propagandu a několik let vysílali
        své obdivuhodné publicistické rozumy z Našeho Rádia 86,9 FM. Po dalších
        tisíciletých rocích jim začalo být v éterovém kanclu těsno a vyběhli
        proto na louku plnou svěžích květů inspirace, již posléze
        dlouhodobě sáli a vyplivovali v podobě zručných povídek. Bývalí
        revolucionáři, nyní fotrové u přijímačů si je však žádali zpět
        - i přeorientovali své umění na divadlo. V této fázi je
        zastihujeme i dnes - na prknech, která znamenají Krvik Totr, se scénkami,
        nad jejichž logikou zůstává rozum spát.</td>
    </tr>
    <tr>
      <td width="34%" valign="top" align="left"><img border="0" src="petarda.jpg" width="250" height="217"></td>
      <td width="66%">
        <p style="margin-left: 5; margin-right: 5; margin-top: 0; margin-bottom: 0" align="left"><font size="6"><b><a name="petarda"></a><font color="#FF0000">Petarda</font></b>
        </font>• Nejmladší, avšak nejdravější kreace na desce (uzmula
        celou polovinu - či spíše polovinu celku). Freeformová kremace
        Petarda vznikla zkraje roku 2001. Smutný textař neznámého jména i
        tváře tehdy nenacházel uplatnění pro své krásné texty a&nbsp; házel
        je do kanálu. O kus dál smutný hudebník neznámé tváře i jména
        nenacházející uplatnění pro své krásné trnky brnky a mrskal zbůhdarma
        jeden akord za druhým do kanálu taky. Jejich neuvěřitelná nápaditost
        způsobila zácpu kanálu, jež vyrvala v podobě Seifertovy zpívající
        fontány kanálovou mřížku přesně mezi nimi. Jali se na sebe dívat
        a pochopili, že jsou ti praví. Od té chvíle pendlovaly texty a noty
        sem tam a písně neobvyklého charakteru vznikaly jedna píseň. Bohatý
        šuplík se touto deskou jen nepatrně vyprázdnil, revolver pro všechny
        případy zabírá pořád dosti místa. Nabízí se otázka - &quot;Nabídněte
        si mě!&quot; - je muzikálová tvorba Petardě natolik blízká, že se
        vytyčí mezi špičkami broadwayskými (bez WTC ostatně není
        konkurence), či zůstanou zde v matičce rodné a po porodu vydají
        vlastní desku? Vaše peněženky jistě touží po B je správně.</td>
    </tr>
    <tr>
      <td width="34%" valign="top" align="left"><img border="0" src="ppp.jpg" width="250" height="285"></td>
    </center>
    <td width="66%">
      <p style="margin-left: 5; margin-right: 5; margin-top: 0; margin-bottom: 0" align="left"><font size="6"><b><a name="ppp"></a><font color="#FF0000">PPP</font></b>
      </font>• Nejextrémnější účastník záalba vznikl roku 1998 coby
      reakce na povídkově nudné Krvik Totr. PPP toužili tvořit existenciální
      experimenty, ke kterým je inspirovala drsnější díla Beat Generation
      od RCA Victora &quot;Zoly&quot; Huga. Svým způsobem jde o
      nejundergroundovější vokovický, alebrž takovéto dílo vzniklo jediné.
      Po letech změnili nepoetiku a beatnické začali chrlit texty písňové
      a básnicky s hudbou recitační. Doplňovala je pak pěkná sbírka odvážných
      improvizací, na které jsou i Krvik Totr krákrviktotcí. Věrni svému
      antizávislení rozhodli se své dílo předkládat pouze ve formě demáčů
      a to ještě sotva. Do nynějška nemáme jedinou nahrávku vyjma té
      teroristické.</td>
  </tr>
  <center>
  <tr>
    <td width="34%" valign="top" align="left"><img border="0" src="pesveter.jpg" width="250" height="174"></td>
    <td width="66%">
      <p style="margin-left: 5; margin-right: 5; margin-top: 0; margin-bottom: 0" align="left"><font size="6"><b><a name="pesvnen"></a><font color="#FF0000">Pesveter
      Nenovonty</font></b> </font>• Sólista působící sólově odnepaměti,
      v podobě pesvetersky nenovontyovské však píše svá dílka od roku
      1997. Veselá, vážná, filosofická i drasticky osobní témata přináší
      množství povídek, básní a v posledních dvou letech i divadelních a
      písňových textů, na něž zatím hudby a odbytu vůbec pro jejich
      podivno není. Teroristická účast je stručně magická a tentokrát
      veselá.</td>
  </tr>
  <tr>
    <td width="34%" valign="top" align="left"><img border="0" src="pavul.jpg" width="250" height="229"></td>
    <td width="66%">
      <p style="margin-left: 5; margin-right: 5; margin-top: 0; margin-bottom: 0" align="left"><font size="6"><b><a name="pavůl"></a><font color="#FF0000">Kolotoč
      Pavůla Langhombra</font></b> </font>• PKOJF rozpadnuvší se mezi
      jednotlivé soukromníky odvrhlo před lety z centryfugy nesouměrně mimořadně
      stojící soukolí, jež dopadlé přejmenovalo se na KPL. Cirkusově-pouťové
      odrhovačky zůstaly v PKOJF, KPL se už ani netočí, jen trpělivě smaží
      struny, komba, odposlechy, repráky, belmonda a t-mobile arény v marné
      snaze zjistit, která prodlužovačka není v elektrice. Až to ale zjistí,
      propukne široká veřejnost v pláč, že jej nepoznala dříve. Pestrá
      paleta osobních zpovědí přes kainarovské zhudebňování mišíků po
      anti songy prostě chytí - a nepustí.</td>
  </tr>
  <tr>
    <td width="34%" valign="top" align="left"><img border="0" src="filip.jpg" width="250" height="203"></td>
    <td width="66%">
      <p style="margin-left: 5; margin-right: 5; margin-top: 0; margin-bottom: 0" align="left"><font size="6"><b><a name="fv"></a><font color="#FF0000">Filip
      Votava</font></b> </font>• V Národní galerce je mnohem známější
      coby Ota Filip (neplést s Rybanou a.s.!). Zarostlý mučedník moderní
      hudby si ve své kotelně brnká na nervy těch nad ním a skládá, skládá,
      aranžuje, aranžuje, stydí se, stydí se, a přitom jej už celý svět
      zná ze štěnice na hlavní páce. Neboj se, pojď mezi nás a my ti
      zatleskáme opravdu upřímně! Jen jeho bližní znají ty tesklivé
      melodie plné slz topičových, jen jeho bližní znají ty vypalovačky
      kvapně polévané lžičkami vzácného petrova oleje, který ani Ježíš
      nevisel - jen jeho bližní... Buďme všichni bližní, vypískejme jej z
      kotelny na čerstvý pódium! </td>
  </tr>
  </table>
  </center>
</div>

<hr>
<p style="margin-left: 5; margin-right: 5; margin-top: 0; margin-bottom: 0" align="center"><font size="2">©
2002 Krvik Totr Limity.</font></p>

</body>

</html>
