<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Aritman</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p style="margin-top: 0; margin-bottom: 0"><font color="#000000"><i><font size="5" face="Arial">Aritman&nbsp;&nbsp;&nbsp;
</font></i><font face="Arial" size="2">(Novotný/Kout)</font></font></p>
<hr noshade color="#000000" size="1">
<p style="margin-top: 0; margin-bottom: 0"><font color="#000000">&nbsp;</font><font color="#000000">&nbsp;&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">Aritman pomalu odcházel. Navždy opouštěl svoji rodnou vísku. Jeho svět se mu smrskl na malý kufřík v levé ruce. Na obzoru jeho zítřků ho vítaly poslední paprsky zapadajícího slunce. Vystoupil na kopec. Každý krok se stával těžším a těžším - ale nebylo návratu. Ještě naposledy bylo možno zahlédnout jeho siluetu v rozmazaných červáncích na večerní obloze. Jediná Večernice mu ukazovala cestu. Naposledy se ještě ohlédl, ale pak se otočil a prudce vykročil vpřed. Jako poslední se do dálek na druhé straně kopce ponořil jeho klobouk...&nbsp;<br>
A pak se vrátil pro kapesník.&nbsp;<br>
Již z dálky viděl náves osvětlenou mrkajícím plamínkem lucerny stojící na nábřeží obecního rybníku. Nevšímavě kolem ní prošel a úzkou pěšinou zamířil ke svému domečku. Z domků rozesetých poblíž se ozývalo něžné pozdravné mňoukání, syčení, houkání, bučení, štěbetání a klapání jeho přátel zvířat.&nbsp;<br>
Konečně se ozvalo to, na co čekal: zaštěkání. Jeho věrný pes Adelit!&nbsp;<br>
Jediným mocným skokem, při kterém tuhla krev v žilách, zdolal Aritman dřevěný plůtek, aniž by si ušpinil své kanárkově žluté sako. Dal pac věrnému psovi, který se od jeho odchodu nehnul z místa, ke kterému byl přivázán, a vstoupil do domečku.&nbsp;<br>
Ze zvyku sundal lakýrky, aby nenadělal ve světnici. Náhle se zarazil, zavětřil a otočil levou obuv podrážkou vzhůru.&nbsp;<br>
"Kurva!" řekl. "Já do toho šlápnul! - Naštěstí to byl jen kousek zanedbatelného jílu - ale rozmázlo se to jako hovno..."<br>
Uhlazený elegán, jako byl Aritman, do hoven nikdy nešlapal.&nbsp;<br>
Neslyšně se přikradl k prádelníku, aby si vzal zapomenutý kapesník. Ke svému údivu však vytáhl stopu!&nbsp;<br>
Otevřela se před ním nová naděje. Prohlédl si pozorně šlápotu a svět se s ním zatočil.&nbsp;<br>
Na něco takového čekal léta.&nbsp;<br>
Teď, když už byl pevně rozhodnut odejít, nalezl stopu, která by ho mohla přivést k jeho ztraceným miláčkům.&nbsp;<br>
Okamžitě vyrazil do noci. On a jeho věrný pes Adelit. Po chvíli zvolnil, zastavil se a vrátil se pro lakýrky.&nbsp;<br>
Neběželi daleko. V podstatě oběhli svůj domeček. U sousedů se už spalo.&nbsp;<br>
Nemilosrdně zaklepal. Ticho ho rozzuřilo jako býka. Přesto dovnitř vtrhnul, až když se zul. Věrný Adelit za ním.&nbsp;<br>
Aritman po paměti nahmatal sousedův krk, aby ho uškrtil. Adelit ale ve tmě zavrávoral a shodil ze stolu talíř. Soused se probudil a ke všemu se přiznal.&nbsp;<br>
Aritman se na zápraží obul a odcházel spokojeně do svého domečku. Kolem něj vesele poskakoval věrný Adelit.&nbsp;<br>
Jako jeden pes, oba se naráz otočili a pádili zpět. Nechali přece u souseda Aritmanovy mazlíčky!&nbsp;<br>
V chlívku obešli svini a už je viděli - u korýtka se tísnilo 48 kvičících prasátek pekari. Aritmanova chlouba - Aritmanův život.&nbsp;<br>
Aritman byl svým chovem známý široko daleko. Každý mu prasátka záviděl, ale nikdy by ho nenapadlo, že to dojde tak daleko - až k sousedovi.&nbsp;<br>
Prasátka pekari se něžně tiskla k Aritmanově otcovské hrudi. Tak šťastné setkání chlívek se sviní nezažily.&nbsp;<br>
Poprvé po šesti letech spal Aritman klidným spánkem. Ukolébalo ho bezstarostné funění čtyřiceti osmi čumáčků prasátek pekari.&nbsp;<br>
Věrný pes Adelit je hlídal.</font></p>
<p style="margin-top: 0; margin-bottom: 0"><font color="#000000">&nbsp;&nbsp;&nbsp;</font></p>
<p style="margin-top: 0; margin-bottom: 0"><font color="#000000">&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">©
1997 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
