<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Takový odporný klišé</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p style="margin-top: 0; margin-bottom: 0"><font color="#000000"><i><font face="Arial" size="5">Takový
odporný klišé&nbsp;&nbsp;&nbsp; </font></i><font face="Arial" size="2">(Novotný/Kout)</font></font></p>
<hr noshade color="#000000" size="1">
<p style="margin-top: 0; margin-bottom: 0"><font color="#000000">&nbsp;</font><font color="#000000">&nbsp;&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">Dmutím
vyvolaný příboj si pohrával s drobounkými balvany na pobřeží. Stavěl
hrady z písku, aby je znovu nadurděně rozemlel. Na břeh vyplavené mrtvolky
netrpělivě přešlapovaly. Nevydržely muka čekání a šly pěšky na věčnost.
Ryba si zvrtla nohu ve vymleté díře nahoře na skále. Paryba dole si odřela
loket o strom, který náhle vystoupil z vln.<br>
Paryba se tázavě podívala na zvlněnou hladinu, zvolna se proměňující v záplavu
jehličí, listoví, větvoví, borůvčí, podhoubí, Podkrkonoší, kamení,
paroží, křoví, ostružiní a mechu. Zvrhle zavoněla mršina. Z moře
vystoupil les.<br>
Někde v tom lese trpěl za nohu trpaslík Modrý Sezob. Trpěl tak masitě, že
z nedaleké šestiproudé pěšinky vzlétli poplašení pěší. Taškentští
mu vyrvali tašku z rukou. Nevadilo mu to, protože do ní už deset let nepršelo.
Trpaslíkl si trepky.<br>
&quot;Bótky nět, nic nět!&quot; křičely trepky v dýnku jeho slamáku.<br>
Nevzrušeně zachrochtal: &quot;Sprosťáci, nemáte cukroví!&quot;<br>
Přiletěla muška jenom. Políbila ho hrůza, až ho polila múza.<br>
Než tam dojde, povíme vám, kam jde.<br>
<br>
Modrý Sezob miloval. Jako mladý před týdnem zahořel láskou ke kamnům.
Nechal si do lesa přivézt kachle. Trojhlavá saň, jeho kámoška z ubikace,
se mu nabídla. Odmítl ji, její nabídku však přijal a pomohl jí se stavbou
svých kamen.<br>
S příchodem Jara přišla Kolaudace.<br>
Jaro povídá: &quot;Jejky. Ty tu máš ale zimu.&quot;<br>
&quot;No jéje.&quot;<br>
Kolaudace ho chytla u srdce a špitla: &quot;Zatop!&quot;<br>
Trpaslík pohladil čumáčkem kachel. &quot;Vybral jsem schválně zelené, aby
se k nám do lesa hodily.&quot;<br>
Jaro mu beze slov strhlo žluté brejličky a Kolaudace přichystala náruč.
Trpaslík se do ní zhroutil.<br>
&quot;Modrá! Děs mne jímá! Modrá! Se mi zdá, že jsem prohloupil. Modrá!
Jsem osel. Modrá! Í á!&quot;<br>
Modrý Sezob se vrhl na kamna s krumpáčem a roztrhl je jako hada. Modrou prostě
nesnášel.<br>
&nbsp;
<br>
Přesto se nyní prodíral houštinami ke křoví s kamny. Byl rozpolcen. Planul
láskou ke kamnům a nenávistí k modré.<br>
Rozhrnul prales a ve zbožné úctě poklekl na kolena. Před ním se rozkládaly,
doslova rozkládaly trosky jeho kamen.<br>
&quot;Huš!&quot; mekl a metl po Trockém kamenem. Na tomto místě chtěl být
vždy jen samoten.<br>
Polaskal se s kachlem.<br>
Přišlo to jako vždycky. Náhle si všiml, že kachle jsou modré.<br>
&quot;Modr-.&quot; Ale nedořekl. Trockij, jako dycinky, vzal síto a prosil ho
o strpení.<br>
&nbsp;
<br>
Slepice na skále se také připravovala ke skoku. Načechrala si peříčka. Opřela
se o maminčin brk bráchy. Několikrát máchla křídly, zbrkle se odrazila a
vylétla do oblek.<br>
Křídla se jí proměnila v křídla, nohy v kola, čumák v předek, zadek v
zadek, mozek v zavazadlový prostor. Stalo se z ní letadélko Káně.&nbsp;<br>
Dále viz Bohumil Říha.<br>
&nbsp;&nbsp;
</font></p>
<p style="margin-top: 0; margin-bottom: 0"><font face="Times New Roman" size="3" color="#000000">&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">©
1997 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
