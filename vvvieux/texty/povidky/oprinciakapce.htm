<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>O princi a kapce</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p style="margin-top: 0; margin-bottom: 0"><i><font color="#000000" face="Arial" size="5">O
princi a kapce</font><font color="#000000"><font color="#99FF33" face="Arial" size="5">&nbsp;&nbsp;&nbsp;</font>
</font> </i> <font color="#000000"> <font face="Arial" size="2">(Novotný/Kout)</font></font></p>
<hr noshade color="#000000" size="1">
<p style="margin-top: 0; margin-bottom: 0"><a href="../../mp3/krviktotr_Bestof_03-O%20princi%20a%20kapce.mp3">mp3
studio</a></p>
<p style="margin-top: 0; margin-bottom: 0"><font color="#000000">&nbsp;</font><font color="#000000">&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">Bylo nebylo, v jednom malém hrnečku bruslil Princ. Víte, děti, hrneček patřil malému Jiříkovi Klubíčkovi, a to bylo nesmírné prase - hrneček si nikdy nemyl, a tak byl na dně pořád škraloup od kakaa. A na něm bruslil náš Princ.<br>
Asi se ptáte, kde se tam vzal. Tak to vám nepovím. Prostě tam byl a bruslil.<br>
"Dnes je krásně!"<br>
Ano. V jeho porcelánovém světě bylo krásně. To ale nevěděl, jaká venku řádí čina. Vlastně ani nevěděl o nějakém venku. Bruslil si po svém škraloupu a díval se na porcelánovou zeď kolem sebe, čas od času zdvihl oči k vybledlému stropu, který byl pro něj oblohou. Někdy spatřil mouchu Marjánku, jak si bzučí z jednoho kraje oblohy na druhý.<br>
"To je ale krásně!" pochvaloval si zase.&nbsp;<br>
Ale pak se začaly dít věci. Ozvalo se velké prásk! a do místnosti vstoupil pláč a křik. Plakal malý Jiřík, který ze školy přinesl poznámku. Za ním se hnal tatínek, aby mu naplácal. Mocnou rybičkou ho dostihl, chytil ho za kotníky a praštil s ním o stůl.<br>
"Ty hajzle!" zakřičel tatínek.<br>
Jiříkova hlavička natropila pěknou neplechu. Tím třísknutím celý stůl nadskočil, až se Princův hrneček převrátil. - Princ se vykutálel z hrnečku a zůstal ležet jak dlouhý tak široký v mléčné louži na stole. Promáčel si svůj dres durch um durch a než se vzpamatoval, tatínek odebral Jiříka pryč.<br>
Princ si otřel kakaové slzičky a rozhlédl se kolem sebe. Podíval se na hrneček, ale zvenčí ho nepoznával. Pohledem přelétl svůj nový svět - tři nevlídné potemnělé zdi. Jeho oči přitáhla hra blesků za oknem v jedné ze stěn.<br>
Vstal a chtěl přibruslit blíže, neměl však už pod nohama škraloup - upadl a propíchl si prdel.<br>
Vidlička pod ním se dala do smíchu.<br>
"Ty jsi ale nemehlo!"<br>
"Já jsem Princ a ztratil jsem svůj škraloup."<br>
"Škraloup? Hm... Nebuď smutnej, sundej ty brusle, půjdeme ho spolu hledat."<br>
Zanedlouho došli k novinám.<br>
"Drobků! Drobků!" volala Vidlička.<br>
"Kdo to tady takhle křičí?!"<br>
"Jé, strejdo Brejle, neviděl jsi Drobka?"<br>
"No, neviděl. Ale můžeme se po něm podívat. Hele! Támhle spí."<br>
"Drobků, vstávej!"<br>
"Kolik je hodin..." ozval se rozespalý hlas.<br>
"Kdo to je?" zajímal se Princ.<br>
"Já jsem Drobek."<br>
"Drobků, kde má Princ škraloup?" zeptala se Vidlička.<br>
"Nevím."<br>
"Ty jsi debil!" řekl Princ.<br>
"Tak ho už konečně půjdeme hledat, ne?" zavelel Strejda Brejle.<br>
Naši kamarádi ale nenašli vůbec nic. Zpoza cukřenky vyšlo Maso.<br>
"Ženu si to domů zkratkou kolem cukřenky a co nevidím: všichni moji kamarádi tu stojej zaražený jako kůly a tenhle tady ještě víc, no vypadáte, jako byste hledali škraloup a já zrovna jeden viděl. No, nekoukejte na mě jako spadlý z nebe a honem za mnou!"<br>
Venku přestalo pršet a rozjasnilo se. Po prvních nesmělých paprscích sluníčka sestoupila Kapka a usedla na mateřídoušku za oknem.<br>
"Jé, vidíte to, já jsem se asi zamiloval," zasnil se Princ.<br>
"Do koho jsi se, prosímtě, mohl za takovou chvíli zamilovat?" divil se Strejda Brejle.<br>
"Jé, ta je krásná, podívejte, jak se blyští na sluníčku."<br>
"Co to pořád plácáš," kroutil hlavou Strejda Brejle. "Jo támhle - Kapka! No, pěkně sis vybral, řeknu ti, být mladší, tak nevím, nevím..."<br>
Když kamarádi došli na kraj stolu, opřel se vítr do okna a pootevřel je. Dovnitř vletěl zlomyslný Průvan.<br>
"Chachachá!" zaječel.<br>
Strejda Brejle se pokřižoval: "Průvan! Ten nám tu chyběl!"<br>
Princ v zamilovaném omámení volal do okna: "Kapko! Kapko!"<br>
Kapka jeho něžné volání zaslechla a otočila se na něj. Usmála se a kamarádi užasli.<br>
"Ta je krásná!" volali jeden přes druhého.<br>
"Musíme se dostat k ní," usoudil Drobek.<br>
Vidlička dostala nápad: "Strejdo Brejle, dokážeš skočit až na okno?"<br>
"No, nevím, zkusím to. - Ááááááááh!"<br>
"Fuj, to je pohled!" řeklo Maso. "Pojďte raději postavit můstek."<br>
Vidlička se chytila kraje stolu. Maso si vylezlo na ni a natáhlo se, jak nejvíc umělo. Nakonec se přes oba překutálel Drobek,
jednou rukou se chytil Masa a druhou okna. Princ přes ně pohodlně přešel, otočil se a dojatě svým kamarádům děkoval.<br>
"Děkuji ti, Drobku. Děkuji ti, Maso. Děkuji ti, Vidličko!"<br>
"Běž už, Princi," řeklo Maso.<br>
Princ jim poprvé a naposled zamával a vyhoupl se do pootevřeného okna.<br>
"Hodně štěstí!" zavolala Vidlička.<br>
Ozvala se rána. Drobek klesl v kolenou. "A jéje!"<br>
Nebohý Princ. Jak ten se těšil na Kapčinu náruč. Ale zlomyslný Průvan přibouchl okno a Princ je na sračičky.<br>
Dobrou noc, děti.</font></p>
<p style="margin-top: 0; margin-bottom: 0"><font color="#000000">&nbsp;&nbsp;&nbsp;</font></p>
<p style="margin-top: 0; margin-bottom: 0"><font color="#000000">&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">©
1997 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
