<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Ukrajinka</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p style="margin-top: 0; margin-bottom: 0"><font color="#000000"><i><font size="5" face="Arial">Ukrajinka</font></i><font face="Arial" size="2">&nbsp;&nbsp;&nbsp;</font><i><font color="#FF6600" size="5" face="Arial">
</font></i><font face="Arial" size="2">(Novotný/Kout)</font></font></p>
<hr noshade color="#000000" size="1">
<p style="margin-top: 0; margin-bottom: 0"><font color="#000000">&nbsp;&nbsp;&nbsp;</font></p>
<p style="margin-top: 0; margin-bottom: 0"><b><font face="Times New Roman" size="3" color="#000000">Anča</font></b><font face="Times New Roman" size="3" color="#000000">: Náš příběh není složitý. Jasně ho vymezuje rám mistra Votázka. To je truhlář. Už léta rámuje plátna mistra Dobrázka. To je malíř. Náš příběh by mohl vypadat i jinak. Než dostal od mistra Votázka rám, byl takový bez konce, rozplývající se všemi směry. Konec konců, takový byl mistr Dobrázek - nekonečná fascinace neukončitelností.<br>
<b>Pepík</b>: Malíř našeho příběhu byl nejasně vyhraněný: jako muž měl rád ženy. Jako žena měl rád muže. Jako puk neměl rád hokejisty. A jako malíř miloval
ukrajinky. Jak viděl ukrajinář našeho příběhu pěknou ukrajinku, už patlal.<br>
<b>Anča</b>: Míkový kopec, na kterém začal náš příběh, skýtal ukrajináři Dobrázkovi pohled na malebnou
ukrajinku. Začal patlat a nejasně se rozhodl ukrajinku namalovat.<br>
<b>Pepík</b>: Když v tom začal náš příběh. Příběhli jsme s Ančou pod Míkový kopec a připletli se ukrajináři Dobrázkovi rovnou pod štětec.<br>
<b>Anča</b>: Namaloval nám krásné šatičky. Pepíkovi krátké zelené kalhoty s kšandičkami, pruhované onuce a holínky a na hlavu slamáček. A mně namaloval obličej, kšiltovku s ananasem v kapradí, několik miliónů vrstev spodniček, punčocháče, střevíčky z kolibří kůže, kozet a krinolínu, jako obloha květované šaty z krepdešínu, lorňon, kapsář a palčáky.<br>
<b>Pepík</b>: Jak čas plynul, musel malíř Dobrázek v našem příběhu něco přemalovat. Zmizely krátké zelené kalhoty s kšandičkami, pruhované onuce a holínky, slamáček, kšiltovka s ananasem v kapradí, několik miliónů vrstev spodniček, punčocháče, střevíčky z kolibří kůže, kozet a krinolína, jako obloha květované šaty z krepdešínu, lorňon, kapsář a palčáky.<br>
<b>Anča</b>: Místo těchto svršků a spodků se v našem příběhu bůhvíodkud objevily tu a tam fikaně listy.<br>
<b>Pepík</b>: Jak čas plynul, musel malíř Dobrázek v našem příběhu něco přimalovat: krátké zelené kalhoty s kšandičkami, pruhované onuce a holínky, slamáček, kšiltovka s ananasem v kapradí, několik miliónů vrstev spodniček, punčocháče, střevíčky z kolibří kůže, kozet a krinolína, jako obloha květované šaty z krepdešínu, lorňon, kapsář a palčáky a Anče rozmazal obličej.<br>
<b>Anča</b>: Jak čas plynul, chtěli jsme náš příběh pod Míkovým kopcem opustit. Ale zjistili jsme, že mezitím náš příběh opustil nás. Mistr Dobrázek odnesl ukrajinku k mistru Votázkovi k zarámování.<br>
<b>Pepík</b>: V tu chvíli jsme zjistili, že nemůžeme ven z příběhu, přestože už dávno není náš. Nevěděli jsme, jak se z toho obrazu dostat. Nakonec se to provalilo. Ale pozdě.<br>
&nbsp;
<br>
<b>Anča</b>: I mistr tesař se někdy utne. A tak mistr Votázek svým rámem utnul náš příběh. Provalil se. Takže už k sobě s Pepíkem nesmíme. Doma si nás hlídaj. A Míkový kopec máme zapovězený.<br>
&nbsp;&nbsp;&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">&nbsp;</font></p>
<p style="margin-top: 0; margin-bottom: 0"><font face="Times New Roman" size="3" color="#000000">©
2001 Bouillon/Faquire</font></p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
