<html>

<head>
<meta charset="utf-8">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Slavná balkónová scéna</title>
</head>

<body bgcolor="#99CCFF" text="#000000" link="#0000FF" vlink="#0000FF" alink="#0000FF">

<p class="MsoNormal" style="margin-top: 0; margin-bottom: 0"><i><font color="#000000" size="5" face="Arial">Slavná
balkónová scéna</font></i><font face="Arial" size="2">&nbsp;&nbsp;&nbsp;</font><i><font color="#FF6600" size="5" face="Arial">
</font></i><font face="Arial" size="2">(Novotný/Kout)</font></p>
<hr noshade size="1" color="#000000">
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0"><i>Na scéně vidíme
dva protilehlé balkóny a kus bytu. V&nbsp;jednom bydlí tlustý žlučovitý dědek
a vychrtlá ustrašená babička, v&nbsp;druhém Romeo a Julie.</i></p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">
</span><i>(brouká si falešně melodii, věší prádlo, usmívá se a vyhřívá
na sluníčku, šťastně pozoruje okolní paneláky)</i><span style="font-style:normal">:
To to dneska krásně hřeje, mužíčku.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček
</span></b><i>(nic neřekne, prudce otočí stránku novin – je nervní, chce,
aby zmlkla)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">:
To má člověk hned lepší náladu. </span><i>(Rozpustí si vlasy)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b><span style="font-style:normal">:
Vrrrm-hm.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">
</span><i>(zklamaně)</i><span style="font-style:normal">: Hele, mráček. To je
z&nbsp;toho tvýho kabonění věčnýho.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(vykoukne zpoza novin)</i><span style="font-style:normal">: Co ty víš o věčnosti.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">:
No co – je furt.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b><span style="font-style:normal">:
Ano, furt, právě že je furt. Furt ty tvoje kecy! </span><i>(Zmuchlá noviny)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">
</span><i>(otáčí se na něj)</i><span style="font-style:
normal">: Ale mužíčku – </span><i>(dostane novinami, ztuhne, nehýbe se. Mužíček
chodí nervně se založenýma rukama sem tam po králíkárně, rudý vzteky)</i></p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">
</span><i>(vybíhá na protější balkón, šťastně a nadšeně)</i><span style="font-style:normal">:
Jé, Romeo! </span><i>(Zabíhá)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">
</span><i>(vybíhá, šťastně)</i><span style="font-style:
normal">: Jé, Julie! </span><i>(Zabíhá)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Oba</span></b><span style="font-style:normal">
</span><i>(vyjdou společně)</i><span style="font-style:
normal">: Jé!</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Ach Romeo, jak jen mohla jsem tě minout,</span></p>
<p class="MsoNormal" style="margin-top: 0; margin-bottom: 0"><span style="font-style:normal">v&nbsp;garsonce
malé naší si tě nevšimnout.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Ach Julie, já tak hloupě</span></p>
<p class="MsoNormal" style="margin-top: 0; margin-bottom: 0"><span style="font-style:normal">hledal
tě s&nbsp;hlavou v&nbsp;troub</span>ě</p>
<p class="MsoNormal" style="margin-top: 0; margin-bottom: 0"><span style="font-style:normal">Již
brzo, brzy bude pečínka</span></p>
<p class="MsoNormal" style="margin-top: 0; margin-bottom: 0"><span style="font-style:normal">pochutná
si moje Júlinka.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Však než k&nbsp;stolu zasednem,</span></p>
<p class="MsoNormal" style="margin-top: 0; margin-bottom: 0"><span style="font-style:normal">pohleď
ven.</span></p>
<p class="MsoNormal" style="margin-top: 0; margin-bottom: 0"><span style="font-style:normal">Je
tam krásně –</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Ano krásně –</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Je mi s&nbsp;tebou –</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
S&nbsp;tebou –</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Oba</span></b><span style="font-style:normal">:
Šťastně!</span></p>
<p class="MsoNormal" style="margin-top: 0; margin-bottom: 0"><i>(Mužíček už
to nevydrží, vyletí ven, roztočí tím babu, ta se otáčí jako káča a
pomalu dotáčí. Mužíček se opře co nejdál vpřed o zábradlí a řve)</i></p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(řve)</i><span style="font-style:normal">: Co tady řvete! Zase vy dva!
Koukejte zmizet. Ať už vás tady neslyšim. </span><i>(Řve buď coby jedna věta
či dělá velké pauzy mezi nimi)</i></p>
<p class="MsoNormal" style="margin-top: 0; margin-bottom: 0"><i>(Romeo s&nbsp;Julií
se na něj jen podívají a v&nbsp;objetí nepohodlně zajdou)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(drtí mezi zuby)</i><span style="font-style:normal">: Tihleti Kapuleti.
Kapouni! Volové! Vepři! Valaši! </span><i>(Hodí tam drsný ksicht)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">
</span><i>(dotočí se)</i><span style="font-style:normal">: To stačí, mužíčku.
Přestaň je vraždit pohledem.</span></p>
<p class="MsoNormal" style="margin-top: 0; margin-bottom: 0"><i>(Mužíček se
otočí na ni, ale dál se nešikovně drží zábradlí, vykroutí si tedy krk.
Chvíli vrčí, potom popadne zvětšenou čumkartu Hradčana a začne ji mlátit)</i></p>
<p class="MsoNormal" style="margin-top: 0; margin-bottom: 0"><span style="font-style:normal">Přestaň
mě vraždit pohledem!</span></p>
<p class="MsoNormal" style="margin-top: 0; margin-bottom: 0"><i>(Řežou se a
akčně pobíhají – pak náhle Baba klidně stojí u plotny, pobrukuje si a míchá
v&nbsp;obrovském hrnci, Mužíček v&nbsp;téže chvíli usedne klidně k&nbsp;prostřenému
stolu, dá si bryndáček kolem krku, ruce natažené. Začne nervózně klepat
prsty, kouká po ní, kdy už to bude)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b><span style="font-style:normal">:
Kdy už to bude? – Kdy už to bude?</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">:
Francouzský brambory.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(zhnuseně)</i><span style="font-style:normal">: É...h, už zase? Ďik je
nemáš ráda.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">:
Aspoň ti zbyde.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b><span style="font-style:normal">:
A to mi nenecháš ani kousek?</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">:
Kousek by se tu ještě našel.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b><span style="font-style:normal">:
Tak hledej!</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">:
Kdy už to bude?</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b><span style="font-style:normal">:
Francouzský brambory.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">:
É...h, už zase? Ďik je nemám ráda.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(klepe nervně prsty o stůl)</i><span style="font-style:normal">: Už to
bude?</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">:
Už to je. </span><i>(Přichází s&nbsp;hrncem a kydá na talíře, jedí)</i></p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">
a <b>Julie</b> </span><i>(vycházejí nehlučně na balkón – ne po špičkách,
ale beze zvuku. Sednou si<span style="mso-spacerun: yes">&nbsp; </span>a nalijou
kafe. Romeo má již předem plnou pusu pití – před publikem jen jemně
usrkne. Neopatrně cinkne lžičkou o šálek, oba ztuhnou hrůzou. Mužíček
hned vystřelí a zařve na ně ve dveřích balkónu, v&nbsp;ruce drží vidličku
a na ní bramboru s&nbsp;trikolórou)</i><span style="font-style:normal">: Třískat
nádobím! Na to vás užije! Nevidíte, že tady jíme?!? </span><i>(Mrskne po
nich bramboru. Romeo se lekne a vše vyprskne)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Romeo, miláčku, vraťme se,</span></p>
<p class="MsoNormal" style="margin-top: 0; margin-bottom: 0"><span style="font-style:normal">než
něco ošklivého stane se. </span><i>(Tahá ho pryč, ale Romeo chce ještě
recitovat)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b>
<i>(patetický postoj i přednes)</i><span style="font-style:normal">: Ano –
ano – ano, Julie,</span></p>
<p class="MsoNormal" style="margin-top: 0; margin-bottom: 0"><span style="font-style:normal">nebudu
zde ani chvíli,</span></p>
<p class="MsoNormal" style="margin-top: 0; margin-bottom: 0"><span style="font-style:normal">náš
soused zase šílí. </span><i>(Oba zajdou)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(nešťastně pohlíží na prázdnou vidličku)</i><span style="font-style:normal">:
Ano, ano, ano... Ne, ne, ne – nemám bramboru... </span><i>(Zapadne)</i></p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">
a <b>Julie</b> </span><i>(vylézají s&nbsp;hadrem, jemně přetřou balkón)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Ach, Romeo, drahý, pokecal jsi mi sukni... drahou.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Když vidíš, že prskám, tak uhni... ahoj. </span><i>(Oběma poklesne úsměv
do nešťastna. Romeo zachází, ale hned zase vychází – na rtech křivý úsměv)</i></p>
<p class="MsoNormal" style="margin-top: 0; margin-bottom: 0"><span style="font-style:normal">Ahoj,
jako žabka v&nbsp;potoce přeskakuje kámen,</span></p>
<p class="MsoNormal" style="margin-top: 0; margin-bottom: 0"><span style="font-style:normal">myslím,
že jsi v&nbsp;kuchyni nezhasila plamen.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Když jsi tak chytrý, muži můj milý,</span></p>
<p class="MsoNormal" style="margin-top: 0; margin-bottom: 0"><span style="font-style:normal">proč
sám jsi jej nesfoukl ve chvíli?</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Mohl jsem, chtěl jsem, bylo by tak líp,</span></p>
<p class="MsoNormal" style="margin-top: 0; margin-bottom: 0"><span style="font-style:normal">ale
tady jde, má milá, o princip!</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Eh co, muži, nechci se s&nbsp;tebou přít,</span></p>
<p class="MsoNormal" style="margin-top: 0; margin-bottom: 0"><span style="font-style:normal">pohlédni
dolů – myslíš, že by ten policista mohl ještě žít? </span><i>(Ukazuje
z&nbsp;balkónu do prostoru, kde leží maňásek - Policista)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Hned tomu přijdu na kloub, Julie.</span></p>
<p class="MsoNormal" style="margin-top: 0; margin-bottom: 0"><span style="font-style:normal">Jestli
žije, tak si to soused vypije. </span><i>(Romeo sbíhá po točitých schodech
– chodí dokolečka a&nbsp;zmenšuje se, na bobku přijde k&nbsp;Policistovi,
vezme ho do dlaní a znovu se zvedá cestou nahoru)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b>
<i>(sleduje ho z&nbsp;balkónu, pak přechází nervózně sem tam, načež mu
jde v&nbsp;ústrety)</i><span style="font-style: normal">:</span></p>
<p class="MsoNormal" style="margin-top: 0; margin-bottom: 0"><span style="font-style:normal">Tak
co, Romeo, je živ?</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Dole nezdál se, teď však obživ.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Pojď, jdeme jej tiše křísit,</span></p>
<p class="MsoNormal" style="margin-top: 0; margin-bottom: 0"><span style="font-style:normal">určitě
je to syn čísi. </span><i>(Křísí ho, kropí ho kafem)</i></p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0"><i>(Zatím na
protějším balkóně přestane (náhle suddenly) Mužíček jíst a s&nbsp;vraživým
výrazem plným kamení, avšak vítězoslavným vytahuje z&nbsp;talíře
dlouhatanananánský vlas a na něm po dlouhé době sponku. Baba dál vesele jí)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">
</span><i>(náhle zvedne oči, zvesela)</i><span style="font-style:normal">:
Sponka! </span><i>(Hmátne po ní)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(uhne jí)</i><span style="font-style:normal">: To vidím! </span><i>(Dál
tahá vlas, vytáhne fén)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">:
Fén! </span><i>(Hmátne po něm)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(uhne jí a tahá dál, vytáhne šampón)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">:
Šampón! </span><i>(Hmátne po něm)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(uhne jí a nasraně vstane, s&nbsp;rukama opřenýma o stůl řve – ona
rychle vyskočí, oči navrch hlavy, utře si pusu ubrouskem a pokorně ho žmoulá.
Poslouchá, přikyvuje, koří se)</i><span style="font-style:normal;mso-bidi-font-style:italic">:</span>
 <span style="font-style:normal">Co má co dělat sponka v&nbsp;jídle! Fééén
v&nbsp;jídle! </span></p>
<p class="MsoNormal" style="margin-top: 0; margin-bottom: 0"><span style="font-style:normal">Šampóóóón v&nbsp;jídle! </span><i>(Hrozí prstem)</i><span style="font-style:normal"><i>
</i>Ty sis zase dělala v&nbsp;kuchyni vlasy!</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">
</span><i>(špitne)</i><span style="font-style:normal">: Mužíčku, to jsou
vlasové nudle...</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(prudce se nadechne nosem, jako by ucukl nudlí. Jde z&nbsp;něj strach. Pak
prudce popadne šampón-šlehačku a nastříká ho Babě na pusu. Ztuhnou. Baba
se olízne nalevo - napravo)</i></p>
<p class="MsoNormal" style="margin-top: 0; margin-bottom: 0">&nbsp;</p>
<p class="MsoNormal" style="margin-top: 0; margin-bottom: 0">
<i>(Romeo s&nbsp;Julií
schovaní na protějším balkóně pozorují scénu, upozorňují Policistu,
ten kroutí hlavou. Dvojice strhne po Babině olíznutí pozornost publika výkřikem
– Baba s&nbsp;Mužíčkem k&nbsp;nim apaticky pohlédnou)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Slyšíte, policisto, už ji zase bije,</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Takhle se tu, policisto, takhle se tu žije.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Policista</span></b><span style="font-style:normal">
</span><i>(mluví za něj loutkoherec)</i><span style="font-style:normal">:
Zakročím, byť ne ve verších. – Hej vy tam, násilníku, vylezte ven, jde
si pro vás zákon.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(chytne Babu pod krkem a jde s&nbsp;ní na balkón – mluví nechápavě
nevinně, ona chroptí, ale přikyvuje. Oba s&nbsp;plnou pusou)</i><span style="font-style:normal">:
Co je, my zrovna obědváme.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Nevěřte jim ani slova,</span></p>
<p class="MsoNormal" style="margin-top: 0; margin-bottom: 0"><span style="font-style:normal">jakmile
byste odjel, začalo by to znova.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b><span style="font-style:normal">:
Ty se do toho nepleť, ty stará couro.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Co mu říkáš couro,</span></p>
<p class="MsoNormal" style="margin-top: 0; margin-bottom: 0"><span style="font-style:normal">ty
stará rouro!</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(pustí Babu, děsuplně se chytne zábradlí a hledá nejhorší možné
slovo)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">
</span><i>(nešťastně si zachroptí – kouká z&nbsp;jedněch na druhé.
Nervozita na obou zábradlích, pozice zaujaty, Policista kouká sem tam.
Nakonec Baba s&nbsp;povzdechem řekne)</i><span style="font-style:normal">: Teď
jsem to prala... </span><i>(Sama strhne utěrku a metne ji na druhý balkón –
strhne se vřava, všichni křičí <span style="font-style:normal;mso-bidi-font-style:italic">„Mrsk!
Mrsk!“</span>, vyprané prádlo létá sem tam. Potom někdo v&nbsp;zápalu
popadne Policistu a metne ho – ten se v půlce letu zastaví – všichni
ztuhnou a sledují, jak jako list klesá)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Policista</span></b><span style="font-style:normal">:
Jménem zákona! Jménem zákona! ... </span><i>(Mizí v&nbsp;hloubi. Dóle se
ozve)</i><span style="font-style:normal"><i> </i>Jmé – nem – zá – koná...
</span><i>(Dopadne s&nbsp;cartoonovým zvukem)</i></p>
<p class="MsoNormal" style="margin-top: 0; margin-bottom: 0"><i>(Všichni
sledovali bez hnutí jeho pád, naklonili se z&nbsp;balkónu – teď koukají
dolů opřeni o zábradlí)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b><span style="font-style:normal">:
Je po něm?</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Možná.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Asi.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">:
Určitě.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Už zase.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Už zase tam leží.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b><span style="font-style:normal">:
Co naplat.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">:
Jdu vyprat – mějte se. </span><i>(Sbírá prádlo)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">
a <b>Julie</b> </span><i>(mávají)</i><span style="font-style:normal">: Vy
taky, na shledanou!</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b><span style="font-style:normal">:
Nemám tam někde u vás ty noviny?</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Počkejte. </span><i>(Shýbá se) </i><span style="font-style:
normal">Máte tu včerejší i dnešní.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b><span style="font-style:normal">:
Ty dnešní. </span><i>(Dostane je)</i><span style="font-style:normal"><i> </i>Tak
zatím! </span><i>(Odchází, sedne si, čte)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Je nám krásně –</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Ano krásně.</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Julie</span></b><span style="font-style:normal">:
Je nám spolu –</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Romeo</span></b><span style="font-style:normal">:
Spolu –</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Oba</span></b><span style="font-style:normal">:
Šťastně! </span><i>(Drží se za ruce, odběhnou)</i></p>
<p class="MsoNormal" style="margin-top: 0; margin-bottom: 0"><b><span style="font-style:normal">Baba</span></b><span style="font-style:normal">
</span><i>(vylézá s&nbsp;košem na prádlo a melodií na rtech. Krátce se usměje)</i><span style="font-style:normal;mso-bidi-font-style:
italic">:</span><span style="font-style:normal"> To to dneska krásně hřeje,
mužíčku...</span></p>
<p class="MsoNormal" style="margin-top: 0; margin-bottom: 0"><b><span style="font-style:normal">Mužíček</span></b>
<i>(složí noviny)</i></p>
<p class="MsoNormal" style="margin-top: 0; margin-bottom: 0"><i>&nbsp;</i></p>
<p class="MsoNormal" style="margin-top: 0; margin-bottom: 0"><i>&nbsp;</i></p>
<p style="margin-left: 0cm; margin-right: 0cm; margin-top: 0; margin-bottom: 0"><font size="3" face="Times New Roman"><font color="#000000">©
2002 Bouillon/Faquir</font></font>e</p>
<hr size="1" color="#000000" noshade>
<hr size="1" color="#000000" noshade>
<p class="MsoNormal" style="margin-top: 0; margin-bottom: 0" align="center"><font size="2">©
2006 Krvik Totr Limity.</font></p>

</body>

</html>
