<h1>Autoři</h1>
<h2 id="1">Petr Jediný Novotný</h2>
<ul>
<li>Autor textů, režisér, herec, grafik.</li>
<img src="obr/ftg_svaz/svazana_0121_m.jpg" alt="Svázaná &ndash; Etienne Voss" title="foto Etienne Voss" height="424" width="600">
<li>Narozen 1979 v Praze.</li> 
<li>Od dětství literární parodistická tvorba.</li>
<li>V roce 1987 se na ZŠ potkal s Tomášem Koutem &ndash; 1992 zakládají uměleckou dvojici <b>Krvik Totr</b>. Nejprve nahrávají domácí kazety s parodiemi na čerstvě padlou komunistickou diktaturu, od roku 1993 parodie rozhlasového vysílání, od 1997 povídky a písničky, od 2002 divadlo.</li>
<li>1993&ndash;7 studium Soukromého gymnázia Josefa Škvoreckého (první seminář tvůrčího psaní v ČR). Posun do vážnější povídkové polohy. V roce 1997 získal 3. místo za prózu <em>Sedmikráska</em> v celorepublikové soutěži O cenu Danny Smiřického. 
</li>
<li>1997&ndash;2001 bakalářské studium žurnalistiky FSV UK, následně spolupracoval s kulturní rubrikou Týdeníku Rozhlas, Dobrou adresou, 2004/9 grafikem a 2008/9 editorem časopisu DAMU <a href="http://www.reciste.unas.cz" target="blank"><b>Řečiště</b></a>. </li>
<li>Na konci 90. let inklinoval k intelektuálnímu divadlu, založení občasných experimentálních dvojic Všemi směry (s Adélou Tesaříkovou) a PPP (s Pavlem Langhammerem), k divadlu sklouzli i Krvik Totr. </li>
<li>V roce 2001 zakládá s Filipem Votavou <a href="http://www.filtruj.cz" target="_blank"><b>populárně naučnou hudební skupinu Filtr</b></a>.</li>
<li>2001&ndash;4 nedokončené magisterské studium Literární akademie, orientace na drama. Hodiny tvůrčího psaní u Daniely Fischerové a Milana Uhdeho. D. Fischerová vedla ve 3. ročníku jeho &bdquo;postupovou&ldquo; dramatickou práci <em>Mor Amorův</em>.</li>
<li>2003&ndash;8 magisterské studium katedry autorské tvorby a pedagogiky <b>DAMU</b> pod vedením Ivana Vyskočila (dialogické jednání), Přemysla Ruta (autorské čtení a písnička), Vítězslavy Fryntové (přednes), Jany Pilátové (antropologické integrační dílny), Zdeny Hadrbolcové/Jana Hančila/Jarušky Pokorné (herecká propedeutika) a Zdeničky Kratochvílové/Moniky Rebcové (pohyb). Zakončeno diplomovou prací <em>Proměna autorství</em>> reflektující autorský posun od dětství.</li>
<li>Na rozdíl od průběžné povídkové a písňové sólové tvorby divadelní formu provozoval jen v rámci Krvik Totr. Od roku 2006 však realizuje i vlastní projekty (a vždy ve spolupráci s &bdquo;druhým&ldquo;): <em>&bdquo;nahoře&ldquo;</em> (2006, s Lucií Krupičkovou), divadelní seriál <em><b><a href="http://www.afinteatre.cz" target="blank">Ona &amp; On</a></b></em> (od 2007, se Zuzkou Macákovou v rámci Afinteatre).</li>
<li>Rok 2007/8 strávil na studijní stáži na divadelní katedře univerzity v Bordeaux. Zakončeno absolventským autorským představením ve francouzštině <em><b>Des centaines</b></em> s Hammou Bullivavalevou a diplomovou prací <em>En français</em> s reflexí pobytu v Bordeaux.</li>
<li>Příležitostný zvukař/osvětlovač projektů přátel.</li>
<li>Amatérský grafik.</li>
<li>V civilu redaktor knižních publikací a korektor časopisů.</li>
</ul>
<h2 id="2">Tomáš Kout</h2>
<ul>
<li>Autor textů, režisér, herec</li>
<img src="obr/ftg_svaz/svazana_0068_m.jpg" alt="Svázaná &ndash; Etienne Voss" title="foto Etienne Voss" height="424" width="600">
<li>Narozen v roce 1979 v Praze.</li>
<li>Klíčový rok 1987 znamenal stěhování do Prahy a následné setkání s Petrem Jediným Novotným a Filipem Votavou. Pod vlivem PJN  píše občasné povídkové pokusy kolísající kvality.</li>
<li> 
Od roku 1989 se baví nahráváním kazet. Tyto pokusy vyvrcholily vznikem <b>Krvik Totr</b>, kteří diletantství při vzniku nahrávek postupně nahrazují promyšlenějším přístupem a úsilím po co nejvyšší možné kvalitě záznamu. Tato tvorba se postupně přesunula od nahrávání přes psaní povídek k tvorbě divadelní.</li>
<li>Další zlom nastal v roce 2001, kdy ukončil (po třech semestrech) studium VŠCHT s úmyslem seznámit se s divadelním uměním. K tomu došlo na <b>VOŠ herecké</b> 2001&ndash;4. Zásadní v tomto ohledu bylo setkání s Lucií Trmíkovou (herecká výchova) a režisérem Janem Nebeským. Tato dvojice určila jeho pohled na divadlo a přístup k divadelní práci. Jeho další jevištní směřován významnou měrou ovlivnily také Eva Hodinová (hlasová výchova) a Ivana Štréblová (zpěv). Důležité bylo i setkání s režisérem Karlem Makonjem při inscenaci loutkové pohádky <em>Míša Kulička</em>.</li>
<li>Ze školních rolí si nejvíce cení role B v inscenaci <em>Crave</em> (Sarah Kane, rež. Jan Nebeský, hráno 2003&ndash;6) a Dionýsa (<em>Bakchantky</em>, Eurípidés, rež. Jan Nebeský, hráno 2004&ndash;5).</li>
<li>Působil v divadle Extrém Martina Janouše (2004&ndash;9), inscenaci <em>Mach a Šebestová</em> Jany Soprové (od 2007) a inscenacích Martina J. Švejdy <em>Ivan, Kamil a Dušan</em> (2008/9) a <em>Jelizaveta Bam</em> (2009/10).</li>
<li>Samouk tvorby internetových stránek.</li>
</ul>
<h2 id="3">Filip Votava</h2>
<ul>
<li>Hudebník, herec.</li>
<img src="obr/ftg_svaz/svazana_0202_m.jpg" alt="Svázaná &ndash; Etienne Voss" title="foto Etienne Voss" height="424" width="600">
<li>Narozen v roce 1979 v Praze.</li>
<li>Na základní škole se v roce 1987 potkal s Petrem Novotným a Tomášem Koutem, se kterými později podniká divadlo Krvik Totr a kapelu Filtr.</li>
<li>Kolem roku 1989, tedy na přelomu prvého a druhého stupně základní školy, vydal tři čísla populárně naučného časopisu s provizorním názvem <em>Naše rodina</em> pro členy své rodiny.</li>
<li>V roce 1997 byla jeho maturitní slohová práce <em>Vy zíráte, my zíráme</em> slavnostně čtena před všemi maturitními ročníky, dokonce ještě rok po opuštění školy. Práce byla méně slavnostně skartována roku 2002.</li>
<li>Od roku 1994 se účastnil jako host nahrávek autorské dvojice <b>Krvik Totr</b> (tedy Petr &amp; Tomáš, kteří od roku 1992 nahrávali domácí autorská "alba" a Filipovi víc a víc psali "rozhlasové role" na tělo). Od roku 2000 se stal právoplatným členem, "dalším Krvikem Totrem", a také dvorním autorem hudby (až do roku 2005, kdy Filipovu kytaru nahradil v souboru klavír Sonii Cieslar). Proslulé je zejména <em>Liho blues</em>. Krvik Totr v roce 2002 přijali divadelní formu a Filip má od té doby roli v každé scénce/hře souboru a bez ohledu na aktuální počet herců je vždy "tím třetím". Nezapomenutelný zůstane za roli Édouarda ve hře <em>Svázaná</em> (2009) - na festivalu FEMAD (2011) za ni získal cenu pro nejlepšího herce přehlídky.</li>
<li>Od roku 1996 vyhrával v kytarovém duu se spolužákem z OA Pepou šimonem. Duo se pozvolným, ale nepřetržitým vývojem přeměnilo do dnešní standardně vystupující kapely <a href="http://www.pocity.info" target="blank"><b>P.O.City</b></a> (působí od roku 2004, živě od 2005). Filip v ní obsluhuje baskytaru. V roce 2008 natočili bezejmenné demo.</li>
<li>V roce 2001 založil s Petrem freeformovou kreaci Petarda (2003 přejmenovanou na Sdružení pro obnovu dramatické písně Filtr a konečně v roce 2010 na <a href="http://www.filtruj.cz" target="blank"><b>populárně naučnou skupinu Filtr</b></a>). živě vystupuje Filtr pravidelně od roku 2004, nejprve v rámci divadelních představení Krvik Totr, od roku 2006 samostatně.</li>
<li>2003&ndash;4 baskytaristou v kapele <b>Sextet Orange</b>, včetně nahrání bezejmenného dema.</li>
<li>Sběr basových zkušeností ještě coby záskok v již tak dost příležitostném Pepa Čejka bandu (2004) a bezejmenném projektu s Dannym Vejvodou, Tomášem Kimlou a Patrikem Plešingrem (kumpány ze Sextetu, s nimiž společně nahrává další bezejmenné demo) (2009/10).</li>
<li>Od roku 2007 vystupuje v rámci Filtru v divadelním seriálu <em><b><a href="http://www.afinteatre.cz" target="blank">Ona &amp; On</a></b></em> souboru Afinteatre. V roce 2009 dostal na festivalu Pirkenštejnský ptáček cenu za hudební složku v této inscenaci.</li>
<li>Mimo Krvik Totr účinkoval jako herec v inscenaci <a href="http://www.divadlo.cz/antoninds" target="blank"><b>Antonína D.S.</b></a> podle Daniila Charmse <em>Jelizaveta Bam</em> v režii M. J. švejdy (2009&ndash;10).</li>
<li>V civilu zaměstnán v cestovním ruchu.</li>
</ul>
